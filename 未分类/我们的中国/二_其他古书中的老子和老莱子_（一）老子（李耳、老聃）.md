# 二_其他古书中的老子和老莱子_（一）老子（李耳、老聃）

附录一　老子传记资料

二　其他古书中的老子和老莱子

（一）老子（李耳、老聃）

老子者，楚苦县厉乡曲仁里人也，姓李氏，名耳，字聃，周守藏室之史也。

孔子适周，将问礼于老子。老子曰：“子所言者，其人与骨皆已朽矣，独其言在耳。且君子得其时则驾，不得其时则蓬累而行。吾闻之，良贾深藏若虚，君子盛德，容貌若愚。去子之骄气与多欲，态色与淫志，是皆无益于子之身。吾所以告子，老是而已。”孔子去，谓弟子曰：“鸟，吾知其能飞.鱼，吾知其能游.兽，吾知其能走。走者可以为罔，游者可以为纶，飞者可以为矰。至于龙吾不能知，其乘风云而上天。吾今日见老子，其犹龙邪！”

老子脩道德，其学以自隐无名为务。居周久之，见周之衰，乃遂去。至关，关令尹喜曰：“子将隐矣，彊为我著书。”于是老子乃著书上下篇，言道德之意五千余言而去，莫知其所终。

或曰：老莱子亦楚人也，著书十五篇，言道家之用，与孔子同时云。

盖老子百有六十余岁，或言二百余岁，以其脩道而养寿也。

自孔子死之后百二十九年，而史记周太史儋见秦献公曰：“始秦与周合，合五百岁而离，离七十岁而霸主者出焉。”或曰儋即老子，或曰非也，世莫知其然否。老子，隐君子也。

老子之子名宗，宗为魏将，封于段干。宗子注，注子宫，宫玄孙假，假仕于汉孝文帝。而假之子解为胶西王太傅，因家于齐焉。

世之学老子者则绌儒学，儒学亦绌老子。“道不同不相为谋”，岂谓是邪？李耳无为自化，清静自正。

（《史记·老子韩非列传》）

案：司马迁所述老子世系，其子孙传至汉文帝，只有八代，世数太少。

鲁南宫敬叔言鲁君曰：“请与孔子适周。”鲁君与之一乘车，两马，一竖子俱，适周问礼，盖见老子云。辞去，而老子送之曰：“吾闻富贵者送人以财，仁人者送人以言。吾不能富贵，窃仁人之号，送子以言，曰：‘聪明深察而近于死者，好议人者也。博辩广大危其身者，发人之恶者也。为人子者毋以有已，为人臣者毋以有已。’”孔子自周反于鲁，弟子稍益进焉。

（《史记·孔子世家》）

案：孔子适周，在孔子34岁，即公元前518年。

其后二十余年，高帝过赵，问：“乐毅有后世乎？”对曰：“有乐叔。”高帝封之乐卿，号曰华成君。华成君，乐毅之孙也。而乐氏之族有乐瑕公、乐臣公，赵且为秦所灭，亡之齐高密。乐臣公善修黄帝、老子之言，显闻于齐，称贤师。

太史公曰：始齐之蒯通及主父偃读乐毅之报燕王书，未尝不废书而泣也。乐臣公学黄帝、老子，其本师号曰河上丈人，不知其所出。河上丈人教安期生，安期生教毛翕公，毛翕公教乐瑕公，乐瑕公教乐臣公，乐臣公教盖公。盖公教于齐高密、胶西，为曹相国师。

（《史记》卷八十一）

李耳无为自化，清净自正.韩非揣事情，循执理。作《老子韩非列传》第三。

（《史记·太史公自序》）

《老子邻氏经传》四篇。（姓李，名耳，邻氏传其学。）

《老子傅氏经说》三十七篇。（述老子学。）

《老子徐氏经说》六篇。（字少季，临淮人，传《老子》。）

刘向《说老子》四篇。

《文子》九篇。（老子弟子，与孔子并时，而称周平王问，似依托者也。）

《蜎子》十三篇。（名渊，楚人，老子弟子。）

《关尹子》九篇。（名喜，为关吏，老子过关，喜去吏而从之。）

（《汉书·艺文志·诸子略》道家）

曾子问曰：“古者师行，必以迁庙主行乎？”孔子曰：“天子巡守，以迁庙主行，载于齐车，言必有尊也。今也，取七庙之主以行，则失之矣。当七庙五庙无虚主。虚主者，唯天子崩，诸侯薨与去其国，与袷祭于主，为无主耳。吾闻诸老聃曰：‘天子崩，国君薨，则祝取群庙之主而藏诸祖庙，礼也。卒哭成事而后，主各反其庙。君去其国，大宰取群庙之主以从，礼也袷祭于祖，则祝迎四庙之主。主，出庙入庙必跸。’老聃云。”

（《礼记·曾子问》）

曾子问曰：“葬引至于

，日有食之，则有变乎？且不乎？”

孔子曰：“昔者吾从老聃，助葬于巷党，及

，日有食之，老聃曰：‘丘！止柩，就道右，止哭以听变。’既明，反而后行。曰：‘礼也。’反葬，而丘问之曰：‘夫柩不可以反者也，日有食之，不知其已之迟数，则岂如行哉？’老聃曰：‘诸侯朝天子，见日而行，逮日而舍，奠.大夫使，见日而行，逮日而舍。夫柩不蚤出，不莫宿。见星而行者，唯罪人与奔父母之丧者乎？日有食之，安知其不见星也。且君子行礼，不以人之亲痁患。’吾闻诸老聃云。”

（同上）

曾子问曰：“下殇，土周葬于园，遂舆机而往，途迩故也。今墓远，则其葬也如之何？”

孔子曰：“吾闻诸老聃曰：‘昔者史佚有子而死，下殇也。墓远，召公谓之曰：何以不棺敛于宫中？史佚曰：吾敢乎哉？召公言于周公，周公曰：岂不可？史佚行之。下殇用棺衣棺，自史佚始也。’”

（同上）

子夏问曰：“三年之丧卒哭，金革之事无辟也者，礼与？初有司与？”

孔子曰：“夏后氏三年之丧，既殡而致事，殷人既葬而致事。《记》曰：君子不夺人之亲，亦不可夺亲也，此之谓乎？”

子夏曰：“金革之事无辟也者，非与？”

孔子曰：“吾闻诸老聃曰：‘昔者鲁公伯禽有为为之也。今以三年之丧，从其利者，吾弗知也！’”

（同上）

万物为道一偏，一物为万物一偏，愚者为一物一偏，而自以为知道，无知也。慎子有见于后，无见于先.老子有见于诎，无见于信.墨子有见于齐，无见于畸.宋子有见于少，无见于多。有后而无先，则群众无门.有诎而无信，则贵贱不分.有齐而无畸，则政令不施，有少而无多，则群众不化。《书》日：“无有作好，遵王之道.无有作恶，遵王之路。”此之谓也。

（《荀子·天论》）

天下非一人之天下也，天下之天下也。阴阳之和，不长一类.甘露时雨，不私一物.万民之主，不阿一人。

伯禽将行，请所以治鲁。周公曰：“利而勿利也。”

荆人有遗弓者，而不肯索，曰：“荆人遗之，荆人得之，又何索焉？”孔子闻之曰：“去其‘荆’而可矣。”老聃闻之曰：“去其‘人’而可矣。”故老聃则至公矣。天地大矣，生而弗子，成而弗有，万物皆被其泽，得其利，而莫知其所由始。此三皇五帝之德也。”

（《吕氏春秋·贵公》）

非独国有染也。孔子学于老聃、孟苏夔、靖叔。鲁惠公使宰让请郊庙之礼于天子，桓王使史角往，惠公止之。其后在于鲁，墨子学焉。此二士者，无爵位以显人，无赏禄以利人。举天下之显荣者，必称此二士也。皆死久矣，从属弥众，弟子弥丰，充满天下。王公大人从而显之.有爱子弟者，随而学焉，无时乏绝。子贡、子夏、曾子学于孔子，田子方学于子贡，段干木学于子夏，吴起学于曾子.禽滑

学于墨子，许犯学于禽滑

，田系学于许犯。孔墨之后学显荣于天下者众矣，不可胜数，皆所染者得当也。

（《吕氏春秋·当染》）

…………

解在乎齐人之欲得金也，及秦墨者之相妒也，皆有所乎尤也。老聃则得之矣，若植木而立乎独，必不合于俗，则何可扩矣。

（《吕氏春秋·去尤》）

老耽贵柔……

（《吕氏春秋·不二》）

……桓公、管仲虽善匿，弗能隐矣。故圣人听于无声，视于无形。詹何、田子方、老耽是也。

（《吕氏春秋·重言》）

老子曰：“

虽贵，必以贱为本.虽高，必以下为基。是以侯王称孤、寡、不榖，是其贱之本与？

”

（《战国策·齐四》）

《老子》曰：“

圣人无积，尽以为人已愈有，既以与人己愈多。

”

（《战国策·魏一》）

杨朱南之沛，老聃西游于秦，邀于郊。至梁而遇老子。老子中道仰天而叹曰：“始以汝为可教，今不可教也。”

杨朱不答。至舍，进涫漱巾栉，脱履户外，膝行而前，曰：“向者夫子仰天而叹曰：‘始以汝为可教，今不可教。’弟子欲请夫子辞，行不间，是以不敢。今夫子间矣，请问其过。”

老子曰：“而（尔）睢睢，而（尔）盱盱，而（尔）谁与居？

大白若辱，盛德若不足。

”

杨朱蹴然变容曰：“敬闻命矣！”

其往也，舍迎将家，公执席，妻执巾栉.舍者避席，炀者避灶。其反也，舍者与之争席矣。

（《列子·黄帝》）

天下有常胜之道，有不常胜之道。常胜之道道曰柔，常不胜之道曰彊。二者亦知。而人未之知。故上古之言：彊，先不已若者.柔，先出于己者。先不己若者，至于若己，则殆矣。先出于已者，亡所殆矣。以此胜一身若徒，以此任天下若徒，谓不胜而自胜，不任而自任也。粥子曰：“欲刚，必以柔守之.欲彊，必以弱保之。积于柔必刚，积于弱必彊。观其所积，以知祸福之乡。彊胜不若己，至于若已者刚.柔胜出于己者，其力不可量。”

老聃曰：“

兵彊则灭，木彊则折。柔弱者生之徒，坚强者死之徒。

”

（同上）

老成子学幻于尹文先生，三年不告。老成子请其过而求退。

尹文先生揖而进之于室。屏左右而与之言曰：“昔老聃之徂西也，顾而告予曰：有生之气，有形之状，尽幻也。造化之所始，阴阳之所变者，谓之生，谓之死。穷数达变，因形移易者，谓之化，谓之幻。造物者其巧妙，其功深，固难穷难终。因形者其巧显，其功浅，故随起随灭。知幻化之不异生死也，始可与学幻矣。吾与汝亦幻也，奚须学哉？”

老成子归，用尹文先生之言深思三月，遂能存亡自在，憣校四时.冬起雷，夏造冰。飞者走，走者飞。终身不箸其术，故世莫传焉。

子列子曰：“善为化者，其道密庸，其功同人。五帝之德，三王之功，未必尽智勇之力，或由化而成。孰测之哉？”

（《列子·周穆王》）

秦人逢氏有子，少而惠，及壮而有迷罔之疾。闻歌以为哭，视白以为黑，飨香以为朽，尝甘以为苦，行非以为是：意之所之，天地、四方，水火、寒暑，无不倒错者焉。杨氏告其父曰：“鲁之君子多术艺，将能已乎？汝奚不访焉？”

其父之鲁，过陈，遇老聃，因告其子之证。

老聃曰：“汝庸知汝子之迷乎？今天下之人皆惑于是非，昏于利害。同疾者多，固莫有觉者。且一身之迷不足倾一家，一家之迷不足倾一乡，一乡之迷不足倾一国，一国之迷不足倾天下。天下尽迷，孰倾之哉？向使天下之人其心尽如汝子，汝则反迷矣。哀乐、声色、臭味、是非，孰能正之？且吾之此言未必非迷，而况鲁之君子迷之邮者，焉能解人之迷哉？荣汝之粮，不若遗归也。”

（同上）

陈大夫聘鲁，私见叔孙氏。

叔孙氏曰：“吾国有圣人。”

曰：“非孔丘邪？”

曰：“是也。”

“何以知其圣乎？”

叔孙氏曰：“吾常闻之颜回曰：‘孔丘能废心而用形。’”

陈大夫曰：“吾国亦有圣人，子弗知乎？”

曰：“圣人孰谓？”

曰：“老聃之弟子有亢仓子者，得聃之道，能以耳视而目听。”

鲁侯闻之大惊，使上卿厚礼而致之。

亢仓子应聘而至。鲁侯卑辞请问之。

亢仓子曰：“传之者妄。我能视听不用耳目，不能易耳目之用。”

鲁侯曰：“此增异矣其道奈何？寡人终愿闻之。”

亢仓子曰：“我体合于心，心合于气，气合于神，神合于无。其有介然之有，唯然之音，虽远在八荒之外，近眉睫之内，来干我者，我必知之。乃不知是我七孔四支之所觉，心腹六藏（脏）之知，其自知而已矣。”

鲁侯大悦。他日以告仲尼，仲尼笑而不答。

（《列子·仲尼》）

生非贵之所能存，身非爱之所能厚.生亦非贱之所能天，身亦非轻之所能薄。故贵之或不生，贱之或不死.爱之或不厚，轻之或不薄。此似反也，非反也.此自生自死，自厚自薄。或贵之而生，或贱之而死.或爱之而厚，或轻之而薄。此似顺也，非顺也.此亦自生自死，自厚自薄。

鬻熊语文主曰：“自长非所增，自短非所损。算之所亡若何？”

老聃语关尹曰：“

天之所恶，孰知其故？

”言迎天意，揣利害，不如其已。

（《列子·力命》）

杨朱曰：“伯成子高不以一毫利物，舍国而隐耕。大禹不以一身自利，一体偏枯。古之人损一毫利天下不与也，悉天下奉一身不取也。人人不损一毫，人人不利天下，天下治矣。”

禽子向杨朱曰：“去子体之一毛以济一世，汝为之乎？”

杨子曰：“世固非一毛之所济。”

禽子曰：“假济，为之乎？”

杨子弗应。

禽子出语孟孙阳。孟孙阳曰：“子不达夫子之心，吾请言之。有侵苦肌肤获万金者，若为之乎？”

曰：“为之。”

孟孙阳曰：“有断若一节得一国。子为之乎？”

禽子默然有间。

孟孙阳曰：“一毛微于肌肤，肌肤微于一节，省矣。然则积一毛以成肌肤，积肌肤以成一节。一毛固一体万分中之一物，奈何轻之乎？”

禽子曰：“吾不能所以答子。然则以子之言问老聃、关尹，则子言当矣.以吾言问大禹、墨翟，则吾言当矣。”

孟孙阳因顾与其徒说他事。

（《列子·杨朱》）

杨朱曰：“丰屋美服，厚味姣色，有此四者，何求于外？有此而求外者，无厌之性。无厌之性，阴阳之蠹也。忠不足以安君，适足以危身.义不足以利物，适足以害生。安上不由于忠，而忠名灭焉.利物不由于义，而义名绝焉。君臣皆安，物我兼利，古之道也。鬻子曰：‘去名者无忧。’老子曰：‘

名者实之宾。

’而悠悠者趋名不已。名固不可去？名固不可宾邪？今有名则尊荣，亡名则卑辱。尊荣则逸乐，卑辱则忧苦。忧苦，犯性者也.逸乐，顺性者也。斯实之所系矣。名胡可去？名胡可宾？但恶夫守名而累实。守名而累实，将恤危亡之不救，岂徒逸乐忧苦之间哉？”

（同上）

老子学商容，见舌而知守柔矣。

（《淮南子·缪称》）

案：“商容”即下“常摐”。

常摐有疾，老子往问焉，日：“先生疾甚矣，无遗教可以语诸弟子者乎？”

常摐曰：“子虽不问，吾将语子。”

常摐曰：“过故乡而下车，子知之乎？”

老子曰：“过故乡而下车，非谓其不忘故耶？”

常摐曰：“嘻！是已。”

常摐曰：“过乔木而趋，子知之乎？”

老子曰：“过乔木而趋，非谓其敬老耶？”

常摐曰：“嘻！是已。”

张其口而示老子曰：“吾舌存乎？”

老子曰：“然。”

“吾齿存乎？”

老子曰：“亡！”

常摐曰：“子知之乎？”

老子曰：“夫舌之存也，岂非以其柔耶？齿之亡也，岂非以其刚耶？”

常摐曰：“嘻！是已。天下之事已尽矣，无以复语子哉！”

（《说苑·敬慎》）

案：“常摐”，亦作“常从”（《汉书·艺文志·数术略》有《常从日月星气》）。按照此类传说，老子舌齿之教是出于常摐。

韩平子问于叔向曰：“刚与柔孰坚？”

对曰：“臣年八十矣，齿再堕而舌尚存。老聃有言曰：‘

天下之至柔，驰骋乎天下之至坚。

’又曰：‘

人之生也柔弱，其死也刚强.万物草木之生也柔脆，其死也枯槁。因此观之，柔弱者，生之徒也.刚强者，死之徒也。

’夫生者毁而必复，死者破而愈亡，吾是以知柔之坚于刚也。”

平子曰：“善哉！然则子之行伺从？”

叔向曰：“臣亦柔耳，何以刚为。”

平子曰：“柔无乃脆乎？”

叔向曰：“柔者纽而不折，廉而不缺，何为脆也！天之道，微者胜。是以两军相加，而柔者克之.两仇争利，而弱者得焉。《易》曰：‘天道亏满而益谦，地道变满而流谦，鬼神害满而福谦，人道恶满而好谦。’夫怀谦不足之柔弱，而四道者助之，则安往而不得其志乎？”平子曰：“善！”

（同上）

案：叔向之对，是据老子。

仲尼问老聃曰：“甚矣，道之于今难行也。吾比执道委质以当世之君，而不我受也。道之于今难行也。”老子曰：“夫说者流于听，言者乱于辞，如此二者，则道不可委矣。”

（《说苑·反质》）

又曰：商容，不知何许人也，有疾。

老子曰：“先生无遗教以告弟子乎？”

容曰：“将语子，过故乡而下车，知之乎？”

老子曰：“非谓不忘故耶？”

容曰：“过乔木而趋，知之乎？”

老子曰：“非谓其敬老耶？”

容张口曰：“吾舌存乎？”

曰：“存。”

曰：“吾齿存乎？”

曰：“亡。”

“知之乎？”

老子曰：“非谓其刚亡而弱存乎？”

容曰：“嘻，天下事尽矣。”

（《太平御览》卷五〇九）

案：《高士传》此节，有片断存于《艺文类聚》卷三四。这里值得注意的是，舌齿之喻，也见于下《战国策》、《孔子家语》，却是老莱子教孔子、子思。鲁迅的小说《出关》也提到这个比喻，又变成老子教庚桑楚（《鲁迅全集》，第2卷，北京：人民文学出版社，1956年，390—391页）。

（二）老莱子

刘向《别录》曰：老莱子，古之寿者。

（《文选》卷一一孙兴公《游天台山赋》李善注引）

《老莱子》十六篇。（楚人，与孔子同时。）

（《汉书·艺文志·诸子略》道家）

案：《史记·老子韩非列传》作十五篇。此书久佚，西汉以后无著录，罕见引用。前人所作辑本，很多只是和老莱子有关的传说，未必出自《老莱子》。

孔子曰：……德恭而行信，终日言，不在尤之内，在尤之外，贫而乐也，盖老莱子之行也。

（《大戴礼·卫将军文子》）

案：此文提到11个德行高尚的人，其中6人，桐提伯华、蘧伯玉、柳下惠、晏平仲、老莱子、介山子推是司马迁说“孔子之所严事”（《史记，仲尼弟子列传》）。另外5人，为伯夷、叔齐、羊舌大夫、赵文子、随武子。

或谓黄齐曰：“人皆以谓公不善于富挚。公不闻老莱子之教孔子事君乎？示之其齿，日：齿之坚也，六十而尽，相靡也。今富挚能而公重不相善也，是两尽也。谚曰：‘见君之乘，下之.见杖，起之。’今也，王爱富挚而公不善也，是不臣也。”

（《战国策·楚四》）

案：这里的齿舌之喻，是老莱子教孔子。

子思见老莱子，老莱子闻穆公将相子思。

老莱子曰：“若子事君，将何以为乎？”

子思曰：“顺吾性情，以道辅之，无死亡焉。”

老莱子曰：“不可顺子之性也。子性惟太刚，而傲不肖，且又无所死亡，非人臣也。”

子思曰：“不肖，故（固）为人之所傲也。夫事君，道行言听，则伺所死亡？道不行，言不听，则亦不能事君，所谓无死亡也。”

老莱子曰：“子不见夫齿乎，齿坚刚，卒尽相摩（磨），舌柔顺，终以不弊。”

子思曰：“吾不能为舌，故不能事君。”

（《孔丛子·抗志》）

案：这里的齿舌之喻，是老莱子教子思。我们从舌齿之喻的几段引文看，老莱子和老子应该是同一人。

老莱子曰：“人生于天地之间，寄也。寄者，固归也。”

（汪继培辑《尸子》卷下》）

或曰：老莱子亦楚人也，著书十五篇，言道家之用，与孔子同时云。

（《史记·老子韩非列传》）

孔子之所严事：于周则老子.于卫，蘧伯玉.于齐，晏平仲.于楚，老莱子.于郑，子产.于鲁，孟公绰。数称臧文仲、柳下惠、铜鞮伯华、介山子然，孔子皆后之，不并世。

（《史记·仲尼弟子列传》）

案：蘧伯玉、晏平仲、老莱子、柳下惠、铜鞮伯华、介山子然，见《大戴礼·卫将军文子》。《吕氏春秋·当染》说“孔子学于老聃、孟苏夔、靖叔”，老聃即此老子，孟苏夔，或以为即孟公绰。

老莱子耕于蒙山之阳，著书十五篇，言道家之事，织畚为业。

（《宋书》卷六十七）

楚老莱子之妻也。莱子逃世，耕于蒙山之阳。葭墙蓬室，木床蓍席，衣蕴食菽，垦山播种。人或言之楚王曰：“老莱，贤士也。”主欲聘以璧帛，恐不来，楚王驾至老莱之门。

老莱方织畚，王曰：“寡人愚陋，独守宗庙，愿先生幸临之。”

老莱子曰：“仆山野之人，不足守政。”

王复曰：“守国之孤，愿变先生之志。”

老莱子曰：“诺。”

王去，其妻戴畚莱挟薪樵而来，曰：“何车迹之众也？”

老莱子曰：“楚王欲使吾守国之政。”

妻曰：“许之乎？”

曰：“然。”

妻曰：“妾闻之：可食以酒肉者，可随以鞭

（捶）

〔棰〕。可授以官禄者，可随以

钺。今先生食人酒肉，授人官禄，为人所制也。能免于患乎！妾不能为人所制，投其畚莱而去。”

老莱子曰：“子还，吾为子更虑。”

遂行不顾，至江南而止，曰.“鸟兽之解毛，可绩而衣之。据其遗粒，足以食也。”老莱子乃随其妻而居之。民从而家者一年成落，三年成聚。君子谓老莱妻果于从善。诗曰：“衡门之下，可以栖迟，泌之洋洋，可以疗饥。”此之谓也。

颂曰：老莱与妻，逃世山阳。蓬蒿为室，莞葭为盖。楚王聘之，老莱将行。妻曰世乱，乃遂逃亡。

（《列女传·贤明传》楚老莱妻）

案：同一故事也见于下皇甫谧《高士传》佚文。

《高士传》曰：老莱子隐于蒙山之阳，以〔雚〕葭为盖，蓬〔蒿〕为室，歧（支）木为床，（耆）〔荐〕艾为蓆，衣蕴，饮水〔食菽〕，垦山播植。

楚王亲至其门，方织畚。

（至）

〔王〕去有间，其妻戴畚菜挟薪而至，问车马迹之多。

答曰：“楚王。”

妻曰：“可食以酒肉者，可加以鞭（捶）〔棰〕.可授以官禄者，可随以

钺。先生受人官禄，为人所制.妾不能为人所制者。”

妻乃畚菜而去也。

（《太平御览》卷四二引）

（皇甫士安《高士传》）又曰：老莱子者，楚公室乱，逃世，耕于蒙山之阳。蓬蒿为室，枝（支）

（杖）

〔木〕于床，饮水食菽，垦山播种。人或言于楚王，王于是驾至莱子之门。

莱子方织畚，王曰：“守国之政，孤愿烦先生。”

老莱子曰：“诺。”

王去，其妻樵还，曰：“子许之乎？”

老莱子曰：“然。”

妻曰：“妾闻之，可食以酒肉者，可随而鞭棰.夫可

（拟）

〔授〕以官禄者，可随而

钺。妾不能为人所制者！”

妻投其畚而去。老莱子亦随其妻，至于河南。以莱子为老子，人莫知其所终也。

（《太平御览》卷五〇六引）

案：以上两条是皇甫谧《高士传》的侠文。同书引文的片断，又见于《艺文类聚》卷六九，《初学记》卷一八、卷二五，《太平御览》卷四七四、卷四八五、卷七〇六、七〇九等书引用。

《列女传》曰：老莱子孝养二亲，行年七十，婴儿自娱，著五色采衣，尝取浆上堂，跌仆，因卧地为小儿啼，或弄乌鸟于亲侧。

（《艺文类聚》卷二〇引）

案：同一故事也见于下师觉授《孝子传》佚文。

师觉授《孝子传》曰：老莱子者，楚人。行年七十，父母俱存，至孝蒸蒸。常着班（斑）兰（斓）之衣，为亲取饮。上堂脚胅（跌），恐伤父母之心，因僵仆为婴儿啼。孔子曰：“父母老，常言不称老，为其伤老也。”若老莱子，可谓不失孺子之心矣。

（《太平御览》卷四一三引）

案：《初学记》卷一七、《太平御览》卷六八九引略同。