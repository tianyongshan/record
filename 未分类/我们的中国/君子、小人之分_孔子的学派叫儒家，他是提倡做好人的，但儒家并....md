# 君子、小人之分_孔子的学派叫儒家，他是提倡做好人的，但儒家并...

十四　君子和小人

君子、小人之分

孔子的学派叫儒家，他是提倡做好人的，但儒家并不一定都是好人。有一次，他对子夏说，“女（汝）为君子儒，无为小人儒”

（《雍也》6.13）

。可见儒家，也分君子、小人。

君子的特点是什么？我可以举几个例子（只限孔子本人的话）：

（1）子曰：“……人不知而不愠，不亦君子乎？”

（《学而》1.1）

（2）子曰：“君子食无求饱，居无求安，敏于事而慎于言，就有道而正焉，可谓好学也已。”

（《学而》1.14）

（3）子曰：“君子不器。”

（《为政》2.12）

（4）子贡问君子。子曰：“先行其言，而后从之。”

（《为政》2.13）

（5）子曰：“君子欲讷于言而敏于行。”

（《里仁》4.24）

（6）子曰：“质胜文则野，文胜质则史。文质彬彬，然后君子。”

（《雍也》6.18）

（7）子曰：“……君子笃于亲，则民兴于仁.故旧不遗，则民不佾。”

（《泰伯》8.2）

（8）司马牛问君子。子曰：“君子不忧不惧。”曰：“不忧不惧，斯谓之君子已乎？”子曰：“内省不疚，夫何忧何惧？”

（《颜渊》12.4）

（9）棘子成曰：“君子质而已矣，何以文为？”子贡曰：“惜乎，夫子之说君子也，驷不及舌。文犹质也，质犹文也。虎豹之鞟犹犬羊之鞟。”

（《颜渊》12.8）

（10）子曰：“君子道者三，我无能焉：仁者不忧，知（智）者不惑，勇者不惧。”子贡曰：“夫子自道也。”

（《宪问》14.28）

（11）子曰：“君子义以为质，礼以行之，孙（逊）以出之，信以成之。君子哉！”

（《卫灵公》15.18）

（12）子曰：“君子矜而不争，群而不党。”

（《卫灵公》15.22）

（13）子曰：“君子不以言举人，不以人废言。”

（《卫灵公》15.23）

（14）子曰：“君子贞而不谅。”

（《卫灵公》15.37）

（15）子贡曰：“君子亦有恶乎？”子曰：“有恶。恶称人之恶者，恶居下（流）而讪上者，恶勇而无礼者，恶果敢而窒者。”曰：“赐也亦有恶乎？”“恶徼以为知（智）者，恶不孙（逊）以为勇者，恶讦以为直者。”

（《阳

》17.24）

这15条都是讲君子，小人相反。

在《论语》一书中，君子、小人常常是对着讲。如：

（1）子曰：“君子周而不比，小人比而不周。”

（《为政》2.14）

（2）子曰：“君子喻于义，小人喻于利。”

（《里仁》4.16）

（3）子曰：“君子怀德，小人怀土.君子怀刑，小人怀惠。”

（《里仁》4.11）

（4）子曰：“君子坦荡荡，小人长戚戚。”

（《述而》7.37）

（5）子曰：“君子成人之美，不成人之恶。小人反是。”

（《颜渊》12.16）

（6）子曰：“君子和而不同，小人同而不和。”

（《子路》13.23）

（7）子曰：“君子易事而难说也。说之不以道，不说（悦）也.及其使人也，器之。小人难事而易说也。说之虽不以道，说（悦）也.及其使人也，求备焉。”

（《子路》13.25）

（8）子曰：“君子而不仁者有矣夫，未有小人而仁者也。”

（《宪问》14.6）

（9）子曰：“君子上达，小人下达。”

（《宪问》14.23）

（10）在陈绝粮，从者病，莫能兴。子路愠见曰：“君子亦有穷乎？”子曰：“君子固穷，小人穷斯滥矣。”

（《卫灵公》15.2）

（11）子曰：“君子求诸己，小人求诸人。”

（《卫灵公》15.21）

（12）子曰：“君子不可小知而可大受也，小人不可大受而可小知也。”

（《卫灵公》15.34）

（13）孔子曰：“君子有三畏：畏天命，畏大人，畏圣人之言。小人不知天命而不畏也，狎大人，侮圣人之言。”

（《季氏》16.8）

（14）子路曰：“君子尚勇乎？”子曰：“君子义以为上。君子有勇而无义为乱.小人有勇而无义为盗。”

（《阳

》17.23）