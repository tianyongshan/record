# 系辞下_——

系辞下——《易传》之六

系辞下

——

《易传》之六

1．八卦成列章

八卦成列，象在其中矣.因而重之，爻在其中矣.刚柔相推，变在其中矣.系辞焉而命之，动在其中矣。吉凶悔吝者，生乎动者也.刚柔者，立本者也.变通者，趣时者也。吉凶者，贞胜者也.天地之道，贞观者也.日月之道，贞明者也.天下之动，贞夫一者也。夫乾，确然示人易矣.夫坤，隤然示人简矣。爻也者，效此者也。象也者，像此者也。爻象动乎内，吉凶见乎外，功业见乎变，圣人之情见乎辞。天地之大德曰生，圣人之大宝曰位。何以守位？曰仁。何以聚人？曰财。理财正辞、禁民为非曰义。

案：见马王堆本。此章是论象、爻、辞的区别，以及刚柔、吉凶、悔吝。

2．始作八卦章

古者包牺氏之王天下也，仰则观象于天，俯则观法于地，观鸟兽之文，与地之宜，近取诸身，远取诸物，于是始作八卦，以通神明之德，以类万物之情。作结绳而为网罟，以佃以渔，盖取诸《离》。

包牺氏没，神农氏作，斲木为耜，揉木为耒，未耨之利，以教天下，盖取诸《益》。日中为市，致天下之民，聚天下之货，交易而退，各得其所，盖取诸《噬嗑》。

神农氏没，黄帝、尧、舜氏作，通其变，使民不倦，神而化之，使民宜之。《易》穷则变，变则通，通则久，是以“自天祐之，吉无不利”。黄帝、尧、舜垂衣裳而天下治，盖取诸《乾》、《坤》。刳木为舟，剡木为楫，舟楫之利，以济不通，致远以利天下，盖取诸《涣》。服牛乘马，引重致远，以利天下，盖取诸《随》。重门击柝，以待暴客，盖取诸《豫》。断木为杵，掘地为臼，臼杵之利，万民以济，盖取诸《小过》。弦木为弧，剡木为矢，弧矢之利，以威天下，盖取诸《睽》。

上古穴居而野处，後世圣人易之以宫室，上栋下宇，以待风雨，盖取诸《大壮》。

古之葬者，厚衣之以薪，葬之中野，不封不树，丧期无数。後世圣人易之以棺椁，盖取诸《大过》。

上古结绳而治，後世圣人易之以书契，百官以治，万民以察，盖取诸《夬》。

案：见马王堆本。这是第一次讨论《周易》的年代。作者用《易》卦解释上古的发明传说，涉及包牺氏、神农氏、黄帝、尧、舜。“盖取诸《夬》”，马王堆本“《夬》”作“《大过》”。

3．易象彖爻章

是故《易》者，象也.象也者，像也.彖者，材也.爻也者，效天下之动者也。是故吉凶生而悔吝著也。

案：见马王堆本。此节是论象、彖、爻的差别，以及吉凶、悔吝。

4．阳卦阴卦章

阳卦多阴，阴卦多阳，其故何也？阳卦奇，阴卦耦，其德行何也？阳一君而二民，君子之道也.阴二君而一民，小人之道也。

案：见马王堆本。作者说，阳卦是一阳二阴，阴卦是一阴二阳。前者是君子之道，后者是小人之道。

5．子曰易云章（之九）

《易》曰：“憧憧往来，朋从尔思。”子曰：“天下何思何虑？天下同归而殊途，一致而百虑。天下何思何虑？日往则月来，月往则日来，日月相推而明生焉。寒往则暑来，暑往则寒来，寒暑相推而岁成焉。往者屈也，来者信（伸）也，屈信（伸）相感而利生焉。尺蠖之屈，以求信（伸）也.龙蛇之蛰，以存身也.精义入神，以致用也.利用安身，以崇德也。过此以往，未之或知也。穷神知化，德之盛也。”

案：见马王堆本。5－7是“《易》曰加子曰”体。引《易》，出《咸》九四。

6．子曰易云章（之十）

《易》曰：“困于石，据于蒺藜，入于其宫，不见其妻，凶。”子曰：“非所困而困焉，名必辱.非所据而据焉，身必危。既辱且危，死期将至，妻其可得见邪！”

案：见马王堆本。引《易》，出《困》六三。

7．子曰易云章（之十一）

《易》曰：“公用射隼于高墉之上，获之，无不利。”子曰：“隼者，禽也.弓矢者，器也.射之者，人也。君子藏器于身，待时而动，何不利之有？动而不括，是以出而有获，语成器而动者也。”

案：见马王堆本。引《易》，出《解》上六。

8．子曰易云章（之十二）

子曰：“小人不耻不仁，不畏不义，不见利不劝，不威不惩。小惩而大诫，此小人之福也。《易》曰：‘履校灭趾，无咎。’此之谓也。善不积不足以成名，恶不积不足以灭身。小人以小善为无益而弗为也，以小恶为无伤而弗去也，故恶积而不可掩，罪大而不可解。《易》曰：‘何校灭耳，凶。’”

案：见马王堆本。8－14是“子曰加《易》曰”体。引《易》，出《噬嗑》初九、上九。

9．子曰易云章（之十三）

子曰：“危者，安其位者也.亡者，保其存者也.乱者，有其治者也。是故君子安而不忘危，存而不忘亡，治而不忘乱，是以身安而国家可保也。《易》曰：‘其亡其亡，系于苞桑。’”

案：马王堆本无，但见于马王堆帛书《要》篇。引《易》，出《否》九五。

10．子曰易云章（之十四）

子曰：“德薄而位尊，知小而谋大，力小而任重，鲜不及矣。《易》曰：‘鼎折足，覆公餗，其形渥，凶。’言不胜其任也。”

案：马王堆本无，但见于马王堆帛书《要》篇。引《易》，出《鼎》九四。

11．子曰易云章（之十五）

子曰：“知几其神乎！君子上交不谄，下交不渎，其知几乎？几者，动之微，吉之先见者也。君子见几而作，不俟终日。《易》曰：‘介于石，不终日，贞吉。’介如石焉，宁用终日？断可识矣。君子知微知彰，知柔知刚，万夫之望。”

案：见马王堆本，但“子曰”至“吉之先见者也”，马王堆本未见。引《易》，出《豫》六二。

12．子曰易云章（之十六）

子曰：“颜氏之子，其殆庶几乎？有不善未尝不知，知之未尝复行也。《易》曰：‘不远复，无祗悔，元吉。’天地

缊，万物化醇。男女构精，万物化生。《易》曰：‘三人行则损一人，一人行则得其友。’言致一也。”

案：马王堆本无，但见于马王堆帛书《要》篇。引《易》，出《复》初九、《损》六三。

13．子曰易云章（之十七）

子曰：“君子安其身而後动，易其心而後语，定其交而後求。君子脩此三者，故全也。危以动，则民不与也.惧以语，则民不应也.无交而求，则民不与也.莫之与，则伤之者至矣。《易》曰：‘莫益之，或击之，立心勿恒，凶。’”

案：马王堆本无，但见于马王堆帛书《要》篇。引《易》，出《益》上九。

14．子曰易云章（之十八）

子曰：“乾坤，其《易》之门邪？”乾，阳物也.坤，阴物也。阴阳合德，而刚柔有体，以体天地之撰，以通神明之德。其称名也，杂而不越，于稽其类，其衰世之意邪？夫《易》，彰往而察来，而微显阐幽，开而当名辨物，正言断辞，则备矣。其称名也小，其取类也大。其旨远，其辞文，其言曲而中，其事肆而隐。因贰以济民行，以明失得之报。

案：马王堆本无，但“子曰”至“以体天地之撰”见于马王堆帛书《衷》篇，“以通神明之德”至“以明失得之报”也见于马王堆帛书《衷》篇。“其称名也，杂而不越，于稽其类，其衰世之意邪”，亦与年代有关。

15．易兴中古章

《易》之兴也，其于中古乎？作《易》者，其有忧患乎？是故《履》，德之基也.《谦》，德之柄也.《复》，德之本也.《恒》，德之固也.《损》，德之脩也.《益》，德之裕也.《困》，德之辨也.《井》，德之地也.《巽》，德之制也。《履》，和而至.《谦》，尊而光.《复》，小而辨于物.《恒》，杂而不厌.《损》，先难而後易.《益》，长裕而不设.《困》，穷而通.《井》，居其所而迁.《巽》，称而隐。《履》以和行，《谦》以制礼，《复》以自知，《恒》以一德，《损》以远害，《益》以兴利，《困》以寡怨，《井》以辨义，《巽》以行权。

案：马王堆本无，但见于马王堆帛书《衷》篇。这是第二次讨论《周易》的年代。作者说，“《易》之兴也，其于中古乎？作《易》者，其有忧患乎”。“中古”指商周之际。

16．易之为书章

《易》之为书也不可远，为道也屡迁，变动不居，周流六虚，上下无常，刚柔相易，不可为典要。唯变所适，其出入以度，外内使知惧。又明于忧患与故，无有师保，如临父母。初率其辞而揆其方，既有典常，苟非其人，道不虚行。

《易》之为书也，原始要终，以为质也。六爻相杂，唯其时物也。其初难知，其上易知，本〔难知〕，末〔易知〕也。初辞（始）拟（疑）之，卒成之终。若夫杂物撰德，辩是与非，则非其中爻不备。噫！亦要存亡吉凶，则居（处）可知矣。知（智）者观其彖辞，则思过半矣。二与四同功而异位，其善不同，二多誉，四多惧，近也。柔之为道，不利远者，其要无咎，其用柔中也。三与五同功而异位，三多凶，五多功，贵贱之等也。其柔危，其刚胜邪？

《易》之为书也，广大悉备。有天道焉，有人道焉，有地道焉。兼三才而两之，故六。六者非它也，三才之道也。道有变动，故曰爻.爻有等，故曰物.物相杂，故曰文.文不当，故吉凶生焉。

案：这三段话，第一段见马王堆帛书《衷》篇.第二段，“《易》之为书也”至“卒成之终”见马王堆帛书《衷》篇，“若夫杂物撰德”至“则居（处）可知矣”见马王堆本，“知（智）者观其彖辞”至“其刚胜邪”见马王堆帛书《衷》篇.第三段见马王堆帛书《要》篇第一部分。此章三论《易》之为书，第二部分最重要。今本“其初难知，其上易知，本末也。初辞拟之，卒成之终”，文有脱误，可据马王堆帛书《衷》篇改正。

(1)

六爻，“初”、“本”指第一爻，“上”、“末”指第六爻。下面的话是指其他四爻。这四爻，第二、第四爻是阴爻，属“同功而异位”.第三、第五爻是阳爻，也属“同功而异位”。阴爻，离下越近越好，越往上走越不好.阳爻，离上越近越好，越往下走越不好。如六二就比六四好，九五就比九三好。六二居下卦之中，属于“柔中”，在阴爻中最好。九五居上卦之中，属于“刚中”，在阳爻中最好。

17．易兴殷末章

《易》之兴也，其当殷之末世，周之盛德邪？当文王与纣之事邪？是故其辞危。危者使平，易者使倾。其道甚大，百物不废。惧以终始，其要无咎，此之谓《易》之道也。

案：马王堆本无，但见于马王堆帛书《要》篇。这是第三次讨论《周易》的年代。作者推测，《易》兴当在殷末。

18．乾健坤顺章

夫乾，天下之至健也，德行恒易以知险。夫坤，天下之至顺也，德行恒简以知阻。能说（悦）诸心，能研诸侯之虑，定天下之吉凶，成天下之亹亹者。是故变化云为，吉事有祥。象事知器，占事知来。天地设位，圣人成能。人谋鬼谋，百姓与能。八卦以象告，爻彖以情言。刚柔杂居（处），而吉凶可见矣。变动以利言，吉凶以情迁。是故爱恶相攻而吉凶生，远近相取而悔吝生，情伪相感而利害生。凡《易》之情，近而不相得则凶，或害之，悔且吝。将叛者其辞惭，中心疑者其辞枝，吉人之辞寡，躁人之辞多，诬善之人其辞游，失其守者其辞屈。

案：见马王堆本。

————————————————————

(1)

张政烺《张政烺论易丛稿》，237页。