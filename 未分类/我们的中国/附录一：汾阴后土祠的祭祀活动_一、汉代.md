# 附录一：汾阴后土祠的祭祀活动_一、汉代

未知

附录一：汾阴后土祠的祭祀活动

一、汉代

（一）汉文帝

汉文帝十六年（前164年）

“平（新垣平）言曰：‘周鼎亡在泗水中，令河溢通泗，臣望东北汾阴直有金宝气，意周鼎其出乎？兆见不迎则不至。’于是上使使治庙汾阴南，临河，欲祠出周鼎。”（《史记·封禅书》，《汉书·郊祀志》有类似记载）

【案】新垣平，赵人。汾阴城西为魏国墓地，因黄河冲刷河岸，历代多出鼎彝，而赵地又与魏地相近，盖预有所闻。周鼎没于泗水，是秦汉时期的流行传说（汉画像石常见泗水捞鼎图）。新垣平说“周鼎亡在泗水中”是导致“河溢通泗”的原因，预言汾阴会出周鼎，想用鼎出则河平来打动文帝。汉文帝十二年（前168年），即四年以前，曾有河决酸枣的大水灾：“文帝十二年冬，河决东郡”（《汉书·武帝纪》），“孝文时，河决酸枣，东溃金堤”（《史记·河渠书》），但未闻“河溢通泗”。史载河溢通泗，是在武帝元光三年（前132年），“夏五月，河水决濮阳，氾郡十六”（《汉书·武帝纪》），“今天子元光之中，河决于瓠子，东南注钜野，通于淮、泗”（《史记·河渠书》），即32年以后。新垣平编造神气之说，被人揭发而伏诛，但河溢通泗和获鼎汾阴，后来却成为事实。这是武帝立后土祠的背景。

（二）汉武帝

1. 元鼎元年（前116年）

“（元鼎元年）夏五月，赦天下，大酺五日。得鼎汾水上。”（《汉书·武帝纪》）

【案】这是武帝首次获鼎，元鼎年号即以此而得。

2. 元鼎四年（前113年）

“其明年冬，天子郊雍，议曰：‘今上帝朕亲郊，而后土无祀，则礼不答也。’有司与太史公、祠官宽舒议：‘天地牲角茧栗。今陛下亲祠后土，后土宜于泽中圜丘为五坛，坛一黄犊太牢具，已祠尽瘗，而从祠衣上黄。’于是天子遂东，始立后土祠汾阴脽丘，如宽舒等议。上亲拜望，如上帝礼。……

是时上方忧河决，……

其夏六月中，汾阴巫锦为民祠魏脽后土营旁，见地如钩状，掊视得鼎。鼎大异于众鼎，文镂无款识，怪之，言吏。吏告河东太守胜，胜以闻。天子使使验问巫得鼎无奸诈，乃以礼祠，迎鼎至甘泉，从行，上荐之。至中山，曣

，有黄云盖焉。有麃过，上自射之，因以祭云。至长安，公卿大夫皆议请尊宝鼎。天子曰：‘间者河溢，岁数不登，故巡祭后土，祈为百姓育谷。今岁丰庑未报，鼎曷为出哉？’有司皆曰：‘闻昔泰帝兴神鼎一，一者壹统，天地万物所系终也。黄帝作宝鼎三，象天地人。禹收九牧之金，铸九鼎。皆尝享鬺上帝鬼神。遭圣则兴，鼎迁于夏商。周德衰，宋之社亡，鼎乃沦没，伏而不见。《颂》云“自堂徂基，自羊徂牛.鼐鼎及鼒，不吴不骜，胡考之休”。今鼎至甘泉，光润龙变，承休无疆。合兹中山，有黄云降盖，若兽为符，路弓乘矢，集获坛下，报祠大享。唯受命而帝者心知其意而合德焉。鼎宜见于祖祢，藏于帝廷，以合明应。’制曰：‘可。’”（《史记·封禅书》，《汉书·郊祀志上》有类似记载）

“……昔宝鼎之出于汾脽也，河东太守以闻，诏曰：‘朕巡祭后土，祈为百姓蒙丰年，今谷嗛未报，鼎焉为出哉？’博问耆老，意旧臧与，诚欲考得事实也。有司验脽上非旧臧处，鼎大八尺一寸，高三尺六寸，殊异于众鼎。今此鼎细小，又有款识，不宜荐见于宗庙。制曰：‘京兆尹议是。’”（《汉书·郊祀志下》）

【案】据下《汉书·武帝纪》，武帝“郊雍”在元鼎四年冬十月，“始立后土祠”在冬十一月甲子，事出司马谈、宽舒之议，非以获鼎而立，获鼎是在其后的夏六月。“其明年冬”节，原文接在“文成死明年……世莫知也”节和“其后三年……三元以郊得一角兽曰‘狩’云”节后，《庙图碑》“历朝立庙致祠实迹”误读，以为后土祠始立于元狩二年冬十月“行幸雍，祠五畤”之后，应纠正。“于是天子遂东，始立后土祠汾阴脽丘，如宽舒等议”，《汉书·郊祀志》作“于是天子遂东幸汾阴。汾阴男子公孙滂洋等见汾旁有光如绛，上遂立后土祠于汾阴脽上，如宽舒等议”。“脽上”，苏林曰：“脽音谁。”如淳曰：“脽者，河之东岸特堆掘，长四五里，广（一）〔二〕里余，高十余丈。汾阴县治脽之上。后土祠在县西。汾在脽之北，西流与河合。”师古曰：“二说皆是也。脽者，以其形高起如人尻脽，故以名云。一说此临汾水之上，地本名鄈，音与葵同，彼乡人呼葵音如谁，故转而为脽字耳，故《汉旧仪》云葵上。”此记武帝始立后土祠，事在河决濮阳之后十九年。当时，汉武帝“遂东，始立后土祠汾阴脽丘”，估计是东出长安，从蒲坂渡河，直接到汾阴祠后土。“汾阴巫锦为民祠魏脽后土营旁”，我们理解，意思是说有巫名锦者（疑即后土祠中的巫者）为当地人民祷求，地点在故魏脽之地新建后土祠的围墙之外，而不是说巫锦在后土祠外另外修了一所“民祠”（以别于官祠）。这是武帝的第二次获鼎，鼎大异于前，迁于甘泉。

“（元鼎）四年冬十月，行幸雍，祠五畤。赐民爵一级，女子百户牛酒。行自夏阳，东幸汾阴。十一月甲子，立后土祠于汾阴脽上。……

……

“（夏）六月，得宝鼎后土祠旁。秋，马生渥洼水中，作《宝鼎》、《天马之歌》。”（《汉书·武帝纪》）

【案】这是汉武帝第一次祭后土。《史记·封禅书》只记武帝元鼎四年立后土祠。其后发生之事，详《汉书》之《武帝纪》、《郊祀志》。

3. 元鼎五年（前112年）

“（元鼎五年）十一月辛巳朔旦，冬至。立泰畤于甘泉。天子亲郊见，朝日夕月。诏曰：‘朕以眇身托于王侯之上，德未能绥民，民或饥寒，故巡祭后土以祈丰年。冀州脽壤乃显文鼎，获

（祭）

〔荐〕于庙。渥洼水出马，朕其御焉。战战兢兢，惧不克任，思昭天地，内惟自新。《诗》云“四牡翼翼，以征不服”。亲省边垂，用事所极。望见泰一，修天文䄠。辛卯夜，若景光十有二明。《易》曰：“先甲三日，后甲三日。”朕甚念年岁未咸登，饬躬斋戒，丁酉，拜况于郊。’”（《汉书·武帝纪》）

【案】此五年追记之辞。“脽壤”即脽上之地，“文鼎”即“文镂无款识”之鼎。

4. 元封四年（前107年）

“（元封）四年冬十月，行幸雍，祠五畤。通回中道，遂北出萧关，历独鹿、鸣泽，自代而还，幸河东。春三月，祠后土。诏曰：‘朕躬祭后土地祇，见光集于灵坛，一夜三烛。幸中都宫，殿上见光。其赦汾阴、夏阳、中都死罪以下，赐三县及杨氏皆无出今年租赋。’”（《汉书·武帝纪》，其事又见《郊祀志》）

【案】这是汉武帝第二次祭后土。他是从西北巡游，绕一个大圈子，从代地南下，到河东祠后土。《庙图碑》“历朝立庙致祠实迹”记“元封二年祀后土，赐二县及杨民无出今年租赋。四年三月祀后土，诏曰：‘朕躬祭后土，光集灵坛，一夜三烛。’”其实是把四年事一分为二，误增二年。

5. 元封六年（前105年）

“（元封）六年冬，行幸回中。春，作首山宫。三月，行幸河东，祠后土。诏曰：‘朕礼首山，昆田出珍物，化或为黄金。祭后土，神光三烛。其赦汾阴殊死以下，赐天下贫民布帛，人一匹。’”（《汉书·武帝纪》，其事又见《郊祀志》）

【案】这是汉武帝第三次祭后土。“首山宫”，是蒲坂之宫。应劭曰：“首山在上郡，于其下立庙也。”文颖曰：“在河东蒲坂界。”师古曰：“寻此下诏文及依《地理志》，文说是。”《汉书·地理志》“河东郡蒲反”，注：“有尧山、首山祠。雷首山在南。故曰蒲，秦更名。”“行幸河东，祠后土”，大概都是东出长安，直接渡河，经蒲坂，前往汾阴，下同。

6. 太初二年（前103年）

“（太初二年春）三月，行幸河东，祠后土。……夏四月，诏曰：‘朕用事介山，祭后土，皆有光应。其赦汾阴、安邑殊死以下。’”（《汉书·武帝纪》）

【案】这是汉武帝第四次祭后土。文颖曰：“介山在河东皮氏县东南。其山特立，周七十里，高三十里。”《汉书·地理志》“河东郡汾阴”，注：“介山在南。”《庙图碑》“历朝立庙致祠实迹”记“太初元年十二月祀后土”，误。又《武帝纪》“（太初元年）十二月，䄠高里，祠后土”，是说在蒿里祠后土，而非于汾阴祠后土，不录。

7. 天汉元年（前100年）

“（天汉元年春）三月，行幸河东，祠后土。”（《汉书·武帝纪》）

【案】这是汉武帝第五次祭后土。《史记·封禅书》于结尾说“今天子所兴祠，太一、后土，三年亲郊祠，建汉家封禅，五年一修封”，规定太一、后土，皆三年一祀（即每隔一年祭祀一次），但元鼎四年至元封四年，中间隔五年，太初二年至天汉元年，中间隔二年，则有所不同。

（三）汉宣帝

1. 神爵元年（前61年）

“（神爵元年春）三月，行幸河东，祠后土。诏曰：‘朕承宗庙，战战栗栗，惟万事统，未烛厥理。乃元康四年嘉谷玄稷降于郡国，神爵仍集，金芝九茎产于函德殿铜池中，九真献奇兽，南郡获白虎威凤为宝。朕之不明，震于珍物，饬躬斋精，祈为百姓。东济大河，天气清静，神鱼舞河。幸万岁宫，神爵翔集。朕之不德，惧不能任。其以五年为神爵元年。赐天下勤事吏爵二级，民一级，女子百户牛酒，鳏寡孤独高年帛。所振货物勿收。行所过毋出田租。’”（《汉书·宣帝纪》，其事又见《郊祀志》）

【案】《汉书·郊祀志》说“昭帝即位，富于春秋，未尝亲巡祭云”，是因为八岁即位，年纪太小，由大将军霍光辅政，又很短命。宣帝即位，情况类似，“时大将军霍光辅政，上共己正南面，非宗庙之祀不出”（《汉书·郊祀志》）。他是十二年以后，才亲巡出祭。这是汉宣帝第一次祭后土。“幸万岁宫”，服虔曰：“万岁宫在东郡平阳县，今有津。”晋灼曰：“《黄图》汾阴有万岁宫，是时幸河东。”师古曰：“晋说是。”《黄图》即《三辅黄图》，其书记甘泉宫有万岁宫，而汾阴亦有万岁宫，此平阳万岁宫是另一万岁宫，非汾阴万岁宫。

2. 五凤三年（前55年）

“（五凤三年春）三月，行幸河东，祠后土。”（《汉书·宣帝纪》，其事又见《郊祀志》）

【案】这是汉宣帝第二次祭后土。《庙图碑》“历朝立庙致祠实迹”误隶此事于五凤元年，并记“甘露二年三月，幸河东，祀后土”，亦无据。甘露二年为前52年。

（四）汉元帝

1. 初元四年（前45年）

“（初元四年春）三月，行幸河东，祠后土。赦汾阴徒。赐民爵一级，女子百户牛酒，鳏寡高年帛。行所过无出租赋。”（《汉书·元帝纪》，其事又见《郊祀志》）

【案】这是汉元帝第一次祭后土。《庙图碑》“历朝立庙致祠实迹”于此条下记“永光元年，幸河东，祀后土”，据下引《郊祀志》，可信。永光元年为前43年。

2. 建昭二年（前37年）

“（二年春）三月，行幸河东，祠后土。”（《汉书·元帝纪》，其事又见《郊祀志》）

【案】这是汉元帝第五次祭后土。元帝祭后土，最合乎武帝所立“三年一祀”（即每隔一年祭祀一次）的祭祀规定。《汉书·郊祀志》说“元帝即位，遵旧仪，间岁正月，一幸甘泉郊泰畤，又东至河东祠后土，西至雍祠五畤。凡五奉泰畤、后土之祠”，史缺其三，疑在永光元年、三年和五年（前43年、前41年、前39年）。

（五）汉成帝

1. 建始二年（前32年）

“（建始）二年春正月，罢雍五畤。辛巳，上始郊祀长安南郊。诏曰：‘乃者徙泰畤、后土于南郊、北郊，朕亲饬躬，郊祀上帝。皇天报应，神光并见。三辅长无共张繇役之劳，赦奉郊县长安、长陵及中都官耐罪徒。减天下赋钱，算四十。’……辛丑，上始祠后土于北郊。”（《汉书·成帝纪》）

【案】成帝初即位，匡衡、张谭议罢甘泉泰畤、汾阴后土祠和雍五畤，改行长安南北郊之祭。建始元年（前33年），罢甘泉泰畤、汾阴后土祠。二年（前32年），罢雍五畤。至此始行长安南北郊之祭。参看《汉书·郊祀志》载衡、谭奏议。

2. 永始三年（前14年）

“（永始三年）冬十月庚辰，皇太后诏有司复甘泉泰畤、汾阴后土、雍五畤、陈仓陈宝祠。语在《郊祀志》。”（《汉书·成帝纪》）

【案】汉成帝从匡衡、张谭议，罢甘泉泰畤、汾阴后土祠和雍五畤，行长安南北郊之祭，事在建始元年和二年。三年，衡、谭坐事免，众多非议之，以为不当变动旧制，尤以刘向反对最力，上有悔意。后以无继嗣故，乃令皇太后诏有司复甘泉泰畤、汾阴后土祠和雍五畤，以及旧祠著明者。其时上距建始元年已有18年。参看《汉书·郊祀志》载刘向对上问。

3. 永始四年（前13年）

“（永始四年春）三月，行幸河东，祠后土，赐吏民如云阳，行所管无出田租。”（《汉书·成帝纪》）。

【案】这是汉成帝第一次祭后土。成帝复后土之祀，议在三年，行在四年。

4. 元延二年（前11年）

“（元延二年春）三月，行幸河东，祠后土。”（《汉书·成帝纪》）

【案】这是汉成帝第二次祭后土。扬雄《河东赋》记汉成帝祭后土，说“其三月，将祭后土，上乃帅群臣横大河，凑汾阴。既祭，行游介山……”此事应系于汉成帝哪一年，王先谦《汉书补注》曾有所讨论，最后定为元延二年。《西汉会要》卷十也把《河东赋》定在这一年。

5. 元延四年（前9年）

“（元延四年春）三月，行幸河东，祠后土。”（《汉书·成帝纪》）

【案】这是汉成帝第三次祭后土。

6. 绥和二年（前7年）

“（绥和二年春）三月，行幸河东，祠后土。”（《汉书·成帝纪》）

【案】这是汉成帝第四次祭后土。成帝初，从匡衡、张谭议，罢武帝诸祠，行南郊之祭（在长安南郊祭天），后以无继嗣故，复武帝诸祠，凡四祭后土：成帝遵旧仪，仍作三年一祀。《庙图碑》“历朝立庙致祠实迹”只记永始四年之祀，不记元延二年、四年和绥和二年之祀。

（六）汉哀帝

“后数年，成帝崩，皇太后诏有司曰‘皇帝即位，思顺天心，遵经义，天下说憙。惧未有皇孙，故复甘泉泰畤、汾阴后土，庶几获福。皇帝恨难之，卒未得其祐。其复南北郊长安如故，以顺皇帝之义也。’

“哀帝即位，寝疾。博征方术士，京师诸县皆有侍祠使者，尽复前世所常兴诸神祠官，凡七百余所，一岁三万七千祠云。

“明年，复令太皇太后诏有司曰：‘皇帝孝顺，奉承圣业，靡有解怠，而久疾未瘳。夙夜唯思，殆继体之君不宜改作。其复甘泉泰畤、汾阴后土祠如故。’上亦不能亲至，遣有司行事而礼祠焉。后三年，哀帝崩。”（《汉书·郊祀志》）

“（建平三年）冬十一月壬子，复甘泉泰畤、汾阴后土祠，罢南北郊。”（《汉书·哀帝纪》）

【案】哀帝尽复武帝诸祠，但体弱多病，不亲巡，惟遣官致祭。平帝元始五年（公元5年），王莽奏罢哀帝所复，颇改祭礼，再定南北郊之祭，配五帝、五佐于五位，集大小神祠1700余所于长安。至此，武帝之祀尽除。

二、东汉

汉光武帝

建武十八年（42年）

“（十八年春）三月壬午，祠高庙，遂有事十一陵。历冯翊，进幸蒲坂，祠后土。”（《后汉书·光武帝纪》，事又见《文苑列传》）

【案】金《庙图碑》“历朝立庙致祠实迹”录此，以为汉光武帝祠后土在汾阴。

三、唐代

唐玄宗

1. 开元十一年（723年）

“（十一年春二月）壬子，祠后土于汾阴之脽上，升坛行事官三品已上加一爵，四品已上加一阶，陪位官赐勋一转。改汾阴为宝鼎县。癸亥，兵部尚书张说兼中书令。三月庚午，车驾至京师，制所经州、府、县无出今年地税，京城见禁囚徒并原免之。”（《旧唐书·玄宗本纪》）

“汾阴后土之祀，自汉武帝后废而不行。玄宗开元十年，将自东都北巡，幸太原，便还京，乃下制曰：‘王者承事天地以为主，郊享泰尊以通神。盖燔柴泰坛，定天位也.瘗埋泰折，就阴位也。将以昭报灵祇，克崇严配。爰逮秦、汉，稽诸祀典，立甘泉于雍畤，定后土于汾阴，遗庙嶷然，灵光可烛。朕观风唐、晋，望秩山川，肃恭明神，因致祇敬，将欲为人求福，以辅升平。今此神符，应于嘉德。行幸至汾阴，宜以来年二月十六日祠后土，所司准式。’”

“先是，脽上有后土祠，尝为妇人塑像，则天时移河西梁山神塑像，就祠中配焉。至是，有司送梁山神像于祠外之别室，内出锦绣衣服，以上后土之神，乃更加装饰焉。又于祠堂院外设坛，如皇地祇之制。及所司起作，获宝鼎三枚以献，十一年二月，上亲祠于坛上，亦如方丘仪。礼毕，诏改汾阴为宝鼎。亚献邠王守礼、终献宁王宪已，颁赐各有差。”（《旧唐书·礼仪志四》）

“（十一年正月）壬子，如汾阴，祠后土，赐文武官阶、勋、爵、帛。癸亥，张说兼中书令。三月辛未，至自汾阴，免所过今岁税，赦京城。”（《新唐书·玄宗本纪》）

“开元十年十二月壬寅，将北巡，诏曰：‘王者承事天地以为主，郊享泰尊以通神。盖燔柴大坛，定天位也.瘗埋太折，就阴位也。将以昭报灵祇，克崇严配。爰迨秦汉，稽诸祀典，立甘泉于雍畤，定后土于汾阴，遗庙巍然，灵光可烛。朕观风唐晋，秩望山川，肃恭明神，思致祇敬，将欲为人求福，以辅升平。今此神符，应于嘉德。宜以来年正月北巡狩，行幸至汾阴，以二月祠后土，所司准式。’（注：先是，脽上有后土祠，尝为妇人素像，则天时移河西梁山神塑〔像〕，就祠中配焉。）至是，有司送梁山神像于祠外之别室，内出锦绣衣服，以上后土之神，乃更加装饰焉。又于祠堂院外设坛，如皇地祇之制。及所司起作，获宝鼎三枚以献。”（《册府元龟》卷三三）

【案】这是玄宗第一次祭后土。玄宗北巡在开元十年十二月五日。两《唐书》记玄宗祭后土只有十一、二十年祭，无十二年祭。十一年祭的时间，为开元十一年二月十六日。

2. 开元十二年（724年）

“开元十一年，玄宗自东都将还西京，便幸并州。至十二年二月二十二日，祠后土于汾阴脽上。太史奏：‘荣光出河，休气四塞，祥风绕坛，日扬其光（注：旧祠堂为妇人塐像。武太后时，移河西梁山神塐像，就祠中配焉）。’”（《通典》卷四五）

“开元十一年，上将还西京，便幸并州，兵部尚书张说进言曰：‘陛下今因行幸，路由河东，有汉武后土之祠，此礼久阙，历代莫能行之。愿陛下绍斯坠典，以为三农祈谷，此诚万姓之福。’至十二年二月二十二日，祠后土于汾阴脽上，太史奏：‘荣光出河，休气四塞，祥风绕坛，日扬其光（初，有司奏：“修坛掘地，获古铜鼎二，其大者容四升，小者容一升，色皆青。又获古砖，长九寸，有篆书‘千秋万岁’字及‘长乐未央’字。又有赤兔见于坛侧。”旧祠堂为妇人塐像，则天时，移河西梁山神塐像，就祠中配焉。至十一年，有司迁梁山神像于祠外之别室焉。兼以中书令张嘉贞为坛场使，将作少监张景为坛场副使，张说为礼仪使）。’”（《文献通考·郊社考九》）

【案】这是玄宗第二次祭后土。但也有可能是第一次祭后土的异说，其时间是开元十二年二月二十二日。

3. 开元二十年（732年）

“（开元二十年）十一月庚午，祀后土于脽上，大赦天下，左降官量移近处。内外文武官加一阶，开元勋臣尽假紫及绯。大酺三日。十二月壬申，至京师。”（《旧唐书·玄宗本纪》）

“（开元）二十年，车驾又从东都幸太原，还京。中书令萧嵩上言：‘去十一年亲祠后土，为祈谷，自是神明昭格，累年丰登。有祈必报，礼之大者。且汉武亲祠脽上，前后数四，伏请准旧祀后土，行赛之礼。’上从之。其年十一月至宝鼎，又亲祠以申赛谢。礼毕，大赦。仍令所司刊石祠所，上自为其文。”（《旧唐书·礼仪志四》）

“（开元二十年十一月）庚申，如汾阴，祠后土，大赦。免供顿州今岁税。赐文武官阶、勋、爵，诸州侍老帛，武德以来功臣后及唐隆功臣三品以上一子官。民酺三日。十二月辛未，至自汾阴。”（《新唐书·玄宗本纪》）

“（开元）二十年，车驾欲幸太原，中书令萧嵩上言云：‘十一年亲祠后土，为苍生祈谷。自是神明昭祐，累年丰登。有祈必报，礼之大者。且汉武亲祠脽上，前后数四。伏请准旧事，至后土行报赛之礼。’从之。至十一月二十一日，祀后土于脽上。其文曰：‘恭惟坤元，道昭品物，广大茂育，畅于生成，庶凭休和，惠及黎献。博厚之位，粤在汾阴，肃恭时巡，用昭旧典。敬以琮璧牺牲，粢盛庶品，备兹瘗礼，式展诚悫。睿宗皇帝，配神作主。’礼毕，令所司刊石于祠所。”（《通典》卷四五）

【案】这是玄宗第二次祭后土。祭祀时间当从《新唐书·玄宗本纪》，作“（开元二十年十一月）庚申”，庚申是二十一日，正与《通典》卷四五作“二十一日”合。该年十一月无庚午日，《旧唐书·玄宗本纪》作“十一月庚午”误。汉以后，天子封禅泰山、祭汾阴后土只有唐玄宗和宋真宗。唐玄宗封禅泰山在开元十三年（725年）十一月。

附：

1. 唐玄宗《后土神祠碑序》

“古之王者，皆受天命，礼乐有权，神祇是主。郊兆所设，虽定于厥居.精灵所感，则通乎其变。大抵归正，旁行不流，惟创制者为能之，亦安在守文而已。脽上祠者，本魏地鄈丘之旧，而汉家后土之宫。汾水合河，梁山对麓，地形堆阜，天然诡异。隆崛岉而特起，忽盘纡而斗绝，景象相传，肸蚃如在。有物不可以终否，有典不可以遂废，故推而行之，神而明之，岁在癸亥，始有事于兹焉。

“在昔后王，时迈省方，柴燎告至，幽隐胥洎。大舜则五载一巡，武帝则三岁一祭，古今代变，人神礼烦，朕就为损益，折以法度，一纪再驾，亦无闲焉。二十年冬，勒兵三十万，旌旗亘千里，校猎上党，至于太原。赫威戎于朔陲，沛展义于南夏。肆觐群后，道有以大备.怀柔百神，文无而咸秩。先是有司宿设，恪敬乃事。己未师次于斋宫，庚申亲祀于后祇。圣考在天，侑而作主，何礼不举，靡神不遍。往者汉氏之祠也，牲以养牛，五岁茧栗，所以贵其诚.藉以采席，六重藁秸，所以尚其质。事与古反，义不经见。朕因其地而不因其仪，取其得而不取其失。凡牲币法物之事，歌舞接神之类，咨故实于方泽。不遂过于元鼎。此皆公卿大夫，鸿生钜儒，献其方闻，匡于不逮，朕何有也。且王者事天明，事地察，示有本，教以孝，奈何郊丘之礼，犹独以祈谷为名者耶？

“於戏！享于至诚，锡以繁祉。黄云盖于神鼎，降光烛于灵坛。自昔已然，乃今复见。斯固阴精有所寓，宝气为不诬，虽寂寥而不动，亦动之而斯应。顾朕之不德，灵感何从？赖累圣储祉，福流所致。乃眚灾肆赦，与物更始，大赉天下，有庆兆人。山川鬼神，鸟兽鱼鳖，莫不允若，莫不咸宁。此所以承覆载，报生植，资元元，尽翼翼，岂与夫封禅有牒，专在求仙，秘祝有辞，密于移过而已！”（《全唐文》卷四一）

2. 张说《后土神词碑铭》

“至哉坤元！万物资生。王者母事，德合天明。义有大报，用协永贞。茫茫九土，思索其精。因天事天，因地事地。彼汾之曲，高脽杰异。景象遗光，坛场旧位。寂寥千祀，精灵永閟。诬神不祥，复古维祺。文所无者，秩而祭之。矧曰后土，昔载明祠。何必因阴，迺为我师。意多汉武，迹在横汾。风流可接，箫鼓如闻。寿宫创制，神鼎勒勋。古往今来，岂无斯文？”（《全唐文》卷二三〇）

【案】此碑立于二十年祭后。

四、宋代

（一）宋太祖

开宝九年（976年）

“汾阴后土，汉武帝元鼎中所立脽上祠，宣帝、元帝、成帝、后汉光武、唐元宗皆亲祭。是后，旷其礼。开宝九年，徙庙稍南，是年，始遣使致祭。其后，又诏：‘自今凡告天地，仍诣祠告祭，命礼官考定衣冠制度，令有司修制，遣使奉上。’”（《文献通考·郊社考九》）

【案】“开宝九年，徙庙稍南”，说明宋庙在唐庙南。

（二）宋真宗

1. 景德四年（1007年）

“（真宗景德）四年正月十七日，以朝拜诸陵，遣工部尚书王化基乘驿诣后土庙致祭，用大祀礼。其朝服祭器并自京赍送。”（《宋会要辑稿·礼二八》之四〇）

“真宗景德三年八月九日，详定所又请造正座玉册玉匮一副，配座玉册金匮二副，及金绳金泥，如禅祭社首之制。其配座金匮，通礼藏于太庙埳室，欲依东封例，更不凿动壁庙，只依尊谥册宝，置神座之侧。又祀礼毕，封玉册匮于庙中，伏缘前代，封禅之外，别无祠宇内封玉册制度。今详所用石匮，并盖三层，方广五尺，下层高二尺，上开牙缝一周，阔四寸，深五寸.中容玉匮处，长一尺六寸，阔一尺。又南北刻金绳道三周，各相去五寸。每勒金绳处，阔一寸，深五分。上层厚一尺，仍于上面四角，更刻牙缝，长八寸，深四寸。每系金绳处，深四寸，方三寸五分，容‘天下同文之宝’。先就庙庭规度为埳，深五尺，阔容石匮及封固之人，先以金绳三道，南北络石匮。候祀毕，封玉匮讫，中书侍郎奉匮至庙，与太尉同置匮石中。将作监加上层盖讫，系金绳三道毕，各填以石泥，印以‘天下同文之宝’印毕，皇帝省事后，将作监率执事更加盖顶石盖，然后以土封固如法，上为小坛如方丘状，诏可，仍命直史馆刘锴摄将作监，与人内殿头郝昭信同领其事，又命三曾押当玉册金玉匮朱允中援护入内，供奉官杨怀玉与判门下省官押当‘授命宝’。

“初，命制置史定置石匮方位。尧叟等据翰林天文邢中和等议置前殿西间近北壬地吉，或从殿内西间午地安置亦吉。既而礼仪使王钦若请依仪注，于前殿栏楯之下，皇帝板位之西，奉安石匮，以藏玉册。诏尧叟覆议，请依钦若所定，礼官详定亦请如尧叟议，于正殿直南安置，仍别设栏槛遮护。刘锴又请依东封例，增差石匠二十人。又言封固石匮，将作监率执事者更加盝顶石盖，然后用土封固，上为坛，如方丘之状。若只用土，恐未如法。欲先用砖砌，后以土封固。又小坛元无方广制度，请广厚皆五尺，饰如丘坛。”（《宋会要辑稿·礼二五》之六〇至六一）

【案】景德四年祭属于遣官致祭，但其三年所议，却为五年后真宗亲祭定下制度。《文献通考·王礼考二十一》载大中祥符三年诏：“将来祀汾阴，还时朝拜诸陵，大略如景德四年之礼。”就是证明。

2. 大中祥符元年（1008年）

“大中祥符元年九月五日，以将东封，议同日遣官致祭汾阴后土。详定所上言：‘按西汉祭天于甘泉泰畤，祭地于汾阴后土，后汉始定南北郊。然则今之汾阴后土，本汉祀地之所也。将来既社首，祀皇地祇，则后土不当同日更祭。按唐开元十二年、二十年祀后土于汾阴脽上，十三年封禅不别祀望，欲车驾将行，遣官告祭封禅日，即罢祭。’从之。乃命给事中冯起致祭。及礼成，又遣右谏议大夫薛映祭谢。”（《宋会要辑稿·礼二八》四〇至四一）

【案】此亦遣官致祭。

3. 大中祥符四年（1011年）

［记载一］

“（大中祥符三年）六月庚戌，边臣言契丹饥，来市籴，诏雄州籴粟二万石振之。河中府父老千余人请祀后土，不许。……

……（秋七月）辛丑，文武官、将校等三上表请祠汾阴后土。

……

八月丁未朔，诏明年春有事于汾阴，州府长吏勿以修贡助祭烦民。戊申，陈尧叟为祀汾阴经度制置使。己酉，王旦为祀汾阴大礼使，王钦若为礼仪使。庚戌，诏汾阴路禁弋猎，不得侵占民田，如东封之制。……乙亥，河中府父老千七百人来迎，上劳问之，赐以缗帛。

……

四年春正月辛巳，诏执事汾阴懈怠者，罪勿原。乙酉，习祀后土仪。丁亥，将祀汾阴，谒启圣院太宗神御殿、普安院元德皇后圣容。丙申，诏以六月六日天书再降日为天贶节。丁酉，奉天书发京师。日上有黄气如匹素，五色云如盖，紫气翼仗。……

……（二月）癸丑，次河中府。丁巳，黄云随天书辇。次宝鼎县奉祇宫。戊午，登后圃延庆亭。己未，瀵泉涌，有光如烛。辛酉，祀后土地祇。是夜，月重轮，还奉祇宫，紫气四塞。幸开元寺，作大宁宫。……”（《宋史·真宗本纪》）

【案】“奉祇宫”，是真宗在宝鼎县祭后土的行宫，前殿叫穆清殿，前亭叫望云亭，后亭叫“延庆亭”、“延信亭”。《宋会要辑稿·礼二八》之四七：“（大中祥符三年十月）五日，赐宝鼎县行宫名曰奉祇，前殿曰穆清殿，后亭曰严庆、严信，行宫前亭曰望云，渭河桥曰省方，洛河桥曰迎跸。”“严庆”就是这里的“后圃延庆亭”，“严信”也应当是“延信”之误。二亭皆在奉祇宫的后院，即所谓“后圃”。这是大中祥符三年宋真宗定的一套名称。次年则改奉祇宫为太宁宫，详下。

［记载二］

“汾阴后土。真宗东封之又明年，河中府言：‘进士薛南及父老、僧道千二百人列状乞赴阙，请亲祠后土。’诏不允。已而南又请，河南尹宁王元偓亦表请，文武百僚诣东上阁门三表以请。诏明年春有事于汾阴后土，命知枢密院陈尧叟为祀汾阴经度制置使，翰林学士李宗谔副之，枢密直学士戚纶、昭宣使刘承珪计度发运，河北转运使李士衡、盐铁副使林特计度粮草，龙图阁待制王曙、西京左藏库使张景宗、供备库使蓝继宗修治行宫、道路，宰臣王旦为大礼使，知枢密院王钦若为礼仪使，参知政事冯拯为仪仗使，赵安仁为卤簿使，陈尧叟为桥道顿递使。又以旦为天书仪卫使，钦若、安仁副之，丁谓为扶侍使，蓝继宗为扶侍都监，内侍周怀政、皇甫继明为夹侍。发陕西、河东兵五千人赴汾阴给役，出厩马，增传置，命翰林、礼院详定仪注，造玉册、祭器。先令尧叟诣后土祠祭告，分遣常参官告天地、庙社、岳镇、海渎。

“详定所言：‘祀汾阴后土，请如封禅，以太祖、太宗并配。其方丘之制，八角，三成，每等高四尺，上阔十六步。八陛，上陛广八尺，中广一丈，下广一丈二尺。三重壝，四面开门。为瘗坎于坛之壬地外壝之内，方深取足容物。其后土坛别无方色。正坐玉册，玉匮一副.配坐玉册，金匮二副.金泥，金绳。所用石匮并盖三层，方广五尺，下层高二尺，上开牙缝一周，阔四寸，深五寸，中容玉匮，其阔一尺，长一尺六寸。匮刻金绳道三周，各相去五寸，每缠绳处，阔一寸，深五分。上层厚一尺，仍于上四角更刻牙缝，长八寸，深四寸。每缠金绳处深四寸，方三寸五分，取容封宝。先即庙庭规地为坎，深五尺，阔容石匮及封固者。先以金绳三道南北络石匮，候祀毕封匮讫，中书侍郎奉匮至庙，与太尉同置石匮中，将作监加盖，系金绳毕，各填以石泥，印以“天下同文之宝”，如社首封䃭制。帝省视后，将作监率执事更加盝顶石盖，然后封固如法。上为小坛，如方丘状，广厚皆五尺。’

“经度制置使诣脽上筑坛如方丘，庙北古双柏旁有堆阜，即其地为之。有司请祭前七日遣祀河中府境内伏羲、神农、帝舜、成汤、周文武、汉文帝、周公庙及于脽下祭汉、唐六帝。

“四年正月，帝习仪于崇德殿。丁酉，法驾发京师。二月丙辰，至宝鼎县奉祇宫。戊午，致斋。己未，遣入内都知邓永迁诣祠上衣服、供具。庚申，百官宿祀所。是夜一鼓，扶侍使奉天书升玉辂，先至脽上。二鼓，帝乘金辂，法驾诣坛，夹路设燎火，盘道回曲，周以黄麾仗。初，路出庙南，帝以未修谒，不欲乘舆辇过其前，令凿路由庙后至坛次。翼日，帝服衮冕登坛，祀后土地祇，备三献，奉天书于神坐之左次，以太祖、太宗配侑。

“册文曰：‘维大中祥符四年，岁次辛亥，二月乙巳朔，十七日辛酉，嗣天子臣某，敢昭告于后土地祇：恭惟位配穹旻，化敷品汇。瞻言分壤，是宅景灵。备礼亲祠，抑惟令典。肇启皇宋，混一方舆，祖祢绍隆，承平兹久。眇躬缵嗣，励翼靡遑，厚德资生，绵区允穆，清宁孚祐，戴履蒙休。申锡宝符，震以珍物，虔遵时迈，已建天封。明察礼均，有所未答，栉沐祇事，用致其恭。夷夏骏奔，瑄牲以荐，肃然鄈上，对越坤元。式祈年丰，楙昭政本，兆民乐育，百福蕃滋，介祉无疆，敢忘祗畏。恭以琮币、牺牲、粢盛、庶品，备兹瘗礼。皇伯考太祖皇帝、皇考太宗皇帝侑神作主。尚享。’亲封玉册，正坐于玉匮，配坐于金匮，摄太尉奉之以降，置于石匮，将作监封固之。

“帝还次，改服通天冠、绛纱袍，乘辇谒后土庙，设登歌奠献，遣官分奠诸神。至庭中，视所封石匮。还奉祇宫，钧容乐、太常鼓吹始振作。是日，诏改奉祇曰太宁宫。壬戌，御朝觐坛受朝贺，肆赦，宴群臣于穆清殿、父老于宫门。穆清殿，奉祇宫之前殿也。诏五使、从臣刻名碑阴。谒西岳庙，从官皆刻名庙中，仗卫仪物大略如东封之制。命薛南试将作监主簿，以首请祠汾阴故也。”（《宋史·礼志七》）

【案】真宗祭后土是在祭泰山之后，议在三年，祭在四年。“真宗东封”指宋真宗大中祥符元年（1008年）封禅泰山，“之后明年”是大中祥符三年（1010年）。“祀汾阴后土，请如封禅”，请看《宋史·礼志七》的“封禅”条，该条提到“太平兴国中，有得唐玄宗社首玉册、苍璧，至是令瘗于旧所”。真宗所埋“唐玄宗社首玉册”，即马鸿逵获于泰安，今藏于台北“故宫博物院”之唐玄宗玉册，同出还有宋真宗玉册。其四年祭后土的玉册，据《宋会要辑稿·礼二八》之四四“（大中祥符三年八月）十七日，命王旦撰后土地祇册文，赵安仁撰太祖、太宗配座册文”，册文是出自王旦之手。《宋会要辑稿·礼二五》之六三载之，略同。其格式同于宋真宗祭泰山的玉册，可以对照参看。宋制，祭地埋册是在“前殿栏楯之下，皇帝板位之西”，“于正殿直南安置，仍别设栏槛遮护”（《宋会要辑稿·礼二五》之六〇至六一）。“至庭中，视所封石匮”，是仪式完毕后，检查册文的埋藏情况。《宋会要辑稿·礼二八》之四九和五一提到祭前开石匮瘗坎，祭后埋册庭中，一条是大中祥符四年正月八日，“详定所言：‘后土庙开石匮瘗坎，望令于祀前七日内择日穿土。’从之”，一条是同年二月十七日，“帝服衮冕，登坛祀后土地祇，奉天书于右次，以太祖、太宗配侑，亲封玉册正座于玉匮，配座于金匮，摄太尉奉之以降，置玉匮于殿庭石匮，将作监领徒封固”。“穆清殿”，是奉祇宫的前殿，见上条案语。

［记载三］

“大中祥符三年，河中府言：‘进士薛南率耆老、僧道千二百九十人列状求诣阙，请亲祠。’诏不允，仍止其来。七月，复上表固请，群臣亦诣东上河閤门陈请。八月，诏以来年春，有事于汾阴后土。

“有司定制：‘玉册、金玉匮，度庙庭择地为坎，中置石匮，匮方五尺，厚二尺，中容玉匮，刻金绳道三，阔一寸，深五分，系绳处刻深四寸，方三寸五分，容“天下同文”宝。俟祀毕，太尉奉玉匮置其中，将作监领徒举石覆之，石厚一尺，系绳、填泥、印宝，悉如社首封䃭之制。皇帝省视讫，加盖其上，封固，为小坛，广厚五尺。’从之。九月，经度制置使诣脽上筑坛如方丘之制，庙北古双柏旁有堆阜，即就其地焉。十月，礼仪使王钦若言：‘准仪注，祀毕，太尉封玉册于庙庭石匮，百官班于庭中。皇帝谒庙礼毕，至石匮南，北向省视。’

“四年正月丁酉，备銮驾出京师。二月丙辰，至奉祇宫。戊午，致斋，召近臣登延庆亭，南望仙掌，北瞰龙门，自宫至脽丘，列植嘉树，六师环宿行阙，旌旗帟幕照耀郊次，眺览久之。己未，遣入内都知邓永迁诣祠上衣服、供具。庚申，群臣宿祠所。辛酉，具法驾诣脽坛，夹路设燎火，其光如昼。盘道纡屈，周以黄麾仗。至坛次，服衮冕登坛，祀后土地祇，备三献，奉天书于神座之左，以太祖、太宗并配，悉如封禅之礼。先是，脽上多风，及行礼，顿止，黄气绕坛，月重轮，众星不见，惟大角光明。少顷，改服通天冠、绛纱袍，乘辇诣庙，设登歌，奠献，省封石匮，遣官分奠诸神。登鄈邱亭望河汾。还行宫，鼓吹振作，紫气四塞，观者溢路，民有扶老携幼，不远千里而至者。壬戌，御朝觐坛肆赦。是行，涂中屡有甘澍之应，皆夕降晨霁，从官、卫兵无霑服之患.又农事方兴，耕民欢忭相属。三月，驻跸西京。四月，诏脽上后土庙宜上额为太宁正殿。”（《文献通考·郊社考九》）

【案】“诏脽上后土庙宜上额为太宁正殿。”《续资治通鉴》卷三〇作“诏恭上汾阴后土庙额曰太宁”，《宋大诏令集》卷一一七作“诏脽上后土庙宜上额为太宁宫”，这三种记载，应以《续资治通鉴》为是，“宫”、“正殿”并是衍文。

［记载四］

“（大中祥符三年）六月，庚戌，……

知河中府杨举正言本府父老僧道千二百九十人状请车驾亲祀后土，诏不许。

……

（七月）辛丑，文武官、将校、耆艾、道释三万余人诣阙请祀汾阴后土，不允。表三上，八月，丁未朔，诏以来年春有事于汾阴。

戊申，以知枢密院事陈尧叟为祀汾阴经度制置使，翰林学士李宗谔副之。

河北转运使李士衡献钱帛三十万以佐用度，诏褒之。

己酉，发陕西、河东兵五千人赴汾阴给役，置急脚递铺，出厩马，增驿传递铺卒至八千余人。

庚戌，命翰林学士晁迥、杨亿等与太常礼院详定祀汾阴仪注。

诏：‘汾阴路禁弋猎，不得侵占民田，如东封之制。’

……

丁巳，诏：‘宝鼎县不得笞箠人，有罪并送府驱遣。’

……

辛未，命曹利用祭汾河。

有司定祀后土仪，度庙庭，择地为埳，其玉册、玉匮、石匮、石䃭、印宝，悉如社首之制，从之。

乙亥，河中府父老千七百人诣阙迎驾，帝劳问之，赐以缗帛。

九月，戊寅，诏：‘西路行营，宜令仪鸾司止用油幕为屋，以备宿卫，不须覆以芦竹。’

辛巳，河东转运使、兵部郎中陈若拙请以所部缗钱刍粟十万转输河中以助经费，许之。

癸未，陈尧叟言：‘筑坛于脽上，如方丘之制。庙北古双柏旁起堆阜，即就用其地焉。’

……

初，有司议：‘祀宇之旁难行觐礼，欲俟还至河中，朝会，肆赦。’于是陈尧叟等言：‘宝鼎行宫之前，可以设坛壝，如东封之制。’诏如尧叟等奏。

……

冬，十月，庚戌，陈尧叟言解州父老欲诣阙奉迎车驾，诏尧叟谕止之。

戊午，命三司使丁谓赴汾阴路计度粮草。

……

（十二月）乙卯，告太庙，奉天书，如东封之制。

……

龙图阁待制孙奭，由经术进，守道自处，即有所言，未尝阿附取悦。帝尝问以天书，对曰：‘臣愚所闻：“天何言战！”岂有书也！’帝知奭朴忠，每优容之。是岁，特命向敏中谕奭，令陈朝廷得失。奭上纳谏、恕直、轻徭、薄赋四事，颇施用其言。

及将有汾阴之役，会岁旱，京师近郡谷价翔贵，奭遂奏疏曰：‘（略）。’

帝遣内侍皇甫继明谕以具条再上，于是奭又上疏曰：‘（略）。’

时群臣数奏祥瑞，奭又上疏言：‘（略）。’疏入，不报。

……

（四年）春，正月，乙亥朔，……

……

诏：‘执事汾阴懈怠者，罪勿原。’

……

乙酉，亲习祀后土仪于崇德殿。

丁亥，谒启圣院太宗神御殿、普安院元德皇后圣容，告将行也。

……

丁酉，车驾奏天书发京师。群臣言日上有黄气如匹素，五色云如盖。是夕，次中牟县。

戊戌，次郑州。命陈彭年、王曙同详定邀驾词状。

庚子，次巩县。判河阳张齐贤见于汜水顿，侍食毕，即还任。

辛丑，过訾邨，设幄殿，奉置山陵神坐，帝鞾袍拜哭奠献。是日，有白雾起陵上，俄覆神幄，群臣以为帝哀惨所感。夕，次偃师县。

壬寅，至西京。

甲辰，发西京，至慈涧顿，大官始进素膳。夕，次新安县。

二月，乙巳朔，次渑池县。

……

壬子，出潼关，渡渭河，次严信仓，遣近臣祀西岳。

丙辰，次永安镇，遣近臣祀河渎。

丁巳，发永安镇，群臣言有黄云随《天书》辇。法驾入宝鼎县奉祇宫。戊午，致斋。召近臣登延庆亭，南望仙掌，北瞰龙门，自宫至脽，列

植嘉树，六师环宿，行阙旌旗帟幕照耀郊次，眺览久之。

己未，宝鼎县守臣言瀵泉涌，有光如烛。庚申，群官宿祀所。

辛酉，具法驾诣脽坛，夹路燎火，其光如昼，甬道盘屈，周以黄麾仗。至坛次，服衮冕，登坛，祀后土地祇，备三献，奉天书于神坐之左，以太祖、太宗并配，悉如封禅礼。司天奏言黄气绕坛，月重轮，众星不见，惟大角光明。少顷，改服通天冠、绛纱袍，乘辇诣庙，登歌奠献，省封石匮，遣官分奠诸神。登鄈丘亭，视汾河，望梁山，顾左右曰：‘此汉武帝泛楼船处也。’即日，还奉祇宫。诏以奉祇宫为太宁宫，增葺殿室，设后土圣母像，又遣官祭告河渎。

壬戌，御朝觐坛，受群臣朝贺。大赦天下，恩赐如东封例。建宝鼎县为庆成军，给复二年，赐天下酺三日。大宴穆清殿，赐父老酒食衣帛。帝作《汾阴二圣配飨》、《河渎》、《西海》等赞。

癸亥，发庆成军，观瀵泉。夕，次永安镇。

甲子，次河中府，幸舜庙，赐舜井名广孝泉。度河桥，观铁牛。又幸河渎庙，登后亭，见民有操舟而渔，秉耒而耕者，帝曰：‘百姓作业其乐乎！使吏无侵忧，则日用而不知矣。’

……

乙丑，御宣恩楼观。

加号西岳金天王曰顺圣金天王，遣鸿胪少卿裴庄祭告。又诏葺夷、齐庙。

丙寅，赐亲王、辅臣、百官酺宴于行在尚书省，凡二日。

戊辰，发河中府。己巳，次华阴县，幸云台观观陈抟画像，除其观田租。庚午，谒顺圣金天王庙，群臣陪位，遣官分奠庙内诸神。又幸巨灵真君观，并除其田租，宴从官父老于行宫之宣泽楼。召见华山隐士郑隐、敷水隐士李宁，赐隐号曰贞晦先生。

辛未，次阌乡县，召承天观道士柴通玄，赐坐，问以无为之要，除其观田租。通玄年百余岁，善服气，语无文饰，多以修身谨行为说云。

壬申，次湖城县，宴虢州父老于行宫门。

三月，甲戌朔，次陕州，召草泽魏野，辞疾不至。

……

乙亥，幸顺正王庙，宴从官父老于霈泽惠民楼。又登北楼，望大河，赐运河卒时服。是日，雨，石普请驻跸城中，勿涉泥泞，因令扈从至西京。

戊寅，次新安县。帝之还也，以道远，闵卫士肩舆执盖之劳，多乘车马，御乌藤帽。翼日，入西京，以知河南府薛映有治状，赐诗嘉奖。癸未，张齐贤来河阳来朝，召之也。

甲申，幸太子太师吕蒙正第，慰抚之，赐赉有加。问蒙正：‘诸子孰可用？’对曰：‘臣之子豚犬耳.臣侄夷简，宰相才也。’

陈尧叟、李宗谔自河中府来朝，言初经度祀事至礼毕，凡土木工三百九十万余，止役军士辇送粮草，供应顿递亦未尝差扰编民，帝称善。

戊子，丁谓言有鹤二百余翔天书殿上，又有五百余飞集太清殿。

乙丑，御五凤楼观酺。

车驾将朝陵，甲午，发西京。

乙未，帝素服乘马至永安县，斋于行宫。丙申，谒安陵、永昌、永熙、元德皇太后陵。帝奠献悲泣，感动左右。又遍诣诸后陵、诸王坟致奠。命中使遍祭皇亲诸坟及诣汝州祭秦王坟。

丁酉，次巩县，张齐贤辞归河阳，赐衣带、器币如侍祀例。

戊戌，至汜水县。虎牢关路险，命执炬火以警行者。河阳结采为楼，备乐奏，帝以太宗忌辰甫近，亟止之。夕，至荥阳县。改虎牢关为行庆关。

己亥，次郑州。庚子，召从官宴于回銮庆赐楼，宴父老于楼下，不作乐。

癸卯，次琼林苑，赐部署钤辖羊酒，犒设将士。

……

夏，四月，甲辰朔，驾至自汾阴。

……

己未，诏恭上汾阴后土庙额曰太宁。

以河中府进士薛南为试将作监主簿，首诣阙请祀汾阴者也。

……

（五年秋，七月）癸未，庆成军大宁宫、庙成，总六百四十六区。

……

（六年，八月）辛酉，以参知政事丁谓为奉祀经度制置史，翰林学士陈彭年副之，谓仍判亳州，增置官署，如汾阴之制。

……

丁丑，参知政事丁谓上《新修祀汾阴记》五十卷。

……

（七年，十一月壬辰），户部尚书陈尧叟上《汾阴奉祀记》三卷。

”

……

（《续资治通鉴》卷二九至三一）

【案】宋真宗祭后土，是从河南到陕西，再从陕西渡河，往河中。《宋会要辑稿·礼二八》之四五：“先是往河中路有二，一由陕州浮梁，历白径岭，一由三亭渡黄河。司天保章正贾周言：‘二路岩险湍迅，不如出潼关，过渭、洛二水趋蒲津，地颇平坦，虽兴工不过十数里，事下尧叟等，请如周议。’”“《河渎》、《西海》等赞”，即《河渎显圣灵源公赞》、《西海广润王赞》，见《宋会要辑稿·礼二八》之五一之五二。“（五年秋，七月）癸未，庆成军大宁宫、庙成”，癸未是十七日，《宋会要辑稿·礼二八》之五二至五三作“五年七月十四日，庆成军言：‘太宁宫、庙成。’”

［记载五］

“宋真宗大中祥符四年春二月，帝祭后土于汾阴，大赦三月，驻跸西京，诏脽上后土庙宜上额为太宁正殿。

先是三年六月癸丑，河中府进士薛南等请祀后土。

七月辛丑，群臣上表复请。

八月丁未朔，诏以来年春有事于汾阴。上曰：‘冀民获丰穰于朕躬固无所惮。’

戊申，以王旦兼汾阴大礼使，王钦若为礼仪使，陈尧叟为经度使，李宗谔副之。庚戌，命翰林晁迥、杨亿、杜镐、陈朋年、王曾与详定祀汾阴仪注。

辛未，内出《脽上后土庙图》，命陈尧叟量加修饰。

九月甲午，令宰臣王旦撰《汾阴坛颂》，知枢密院王钦若撰《朝觐坛颂》。

十月甲子，晁迥上《祀汾阴乐章》十首。

十二月二十六日，诏进蔬食，群臣继请御常膳。

己巳，帝制《奉天庇民述》以示王旦等。

四年正月，帝习仪于崇德殿。

丁酉，奉《天书》发京师，出潼关，渡河，次河中府。甲寅，以冯起为考制度使，赵湘副之。

丁巳，至宝鼎县奉祇宫，有黄云随《天书》辇。

戊午，斋穆清殿。

庚申二鼓，上乘金辂法驾，进至脽坛，夹道设燎，周以黄麾下仗。

辛酉，上服衮冕，登坛祀后土地祇，奉《天书》于左次，以太祖、太宗配侑，亲封玉册、玉匮。少顷，服通天绛纱，乘辇至庙，设登歌奠献。司天监言黄气绕坛，月重轮，大角光明，群臣拜舞称贺，诏改奉祇宫曰太宁。

壬戌，御朝觐坛，受朝贺，大赦，赐天下脯三日，大宴群臣于穆清殿，御制《汾阴二圣配飨》，建宝鼎为庆成军，给复三年。

乙丑，丁谓而下以礼成献歌颂者四十二人，付史馆。

丙寅，制《汾阴礼成诗》赐百官。

四月甲午，至京师。

丁未，制《西巡还京歌》。

己未，诏脽上后土庙上额为太宁正殿，周设栏。

壬戌，增葺宫、庙。

六年八月丁丑，参政丁谓上《新修祀汾阴记》五十卷，诏褒之。

七年十一月壬辰，陈尧叟上《汾阴补记》三卷。”（《庙图碑》录《通鉴纲目》、《文献通考》）

【案】“四月甲午，至京师”，“甲午”当作“甲辰”。“壬戌，增葺宫、庙”，“壬戌”是该月十九日。参看：《宋会要辑稿·礼二八》之五二：“（大中祥符四年四月）十九日，命内供奉官郝昭信、赵履信增葺太宁宫、庙，并依修会真宫例，仍令周起一月一至检校。”

归纳上述记载，宋真宗祭祀后土的过程，大体是像下面这样：

正月丁酉

发京师。

二月丁巳

入宝鼎，次奉祇宫。

戊午

在奉祇宫，斋穆清殿，登延庆亭。

辛酉

自奉祇宫，诣庙祭后土，登鄈丘亭，还奉祇宫，改奉祇宫为太宁宫。

壬戌

在太宁宫，御朝觐坛，诏改宝鼎县为荣河县，置庆成军。

四月甲辰

至京师。

己未

改后土庙正殿为太宁正殿。

壬戌

增葺宫、室。

宋真宗祭后土在祭泰山之后。祭泰山在大中祥符元年（1008年），祭后土在四年（1011年）。四年正月丁酉是二十三日，二月丙辰是十二日，丁巳是十三日。真宗至宝鼎有丁巳、丙辰二说，《宋会要辑稿·礼二八》之五〇作“十三日”，《宋史·真宗本纪》、《续资治通鉴》卷二九作“丁巳”，《宋史·礼志七》、《文献通考·郊社考九》作“丙辰”。今采用“丁巳”说。二月戊午是十四日，辛酉是十七日，壬戌是十八日。其祭祀活动主要在丁巳至壬戌六天里。四月甲辰是一日，己未是十六日，壬戌是十九日。宋代以后，皇帝不亲祀后土，皆遣官致祭，下不备述。