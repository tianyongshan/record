# ——记韩非《解老》、《喻老》之章次_（八月廿一日）

一六、读《老子》

——记韩非《解老》、《喻老》之章次

（八月廿一日）

《老子》一书，注之最早者，莫如韩非矣。其所引《老子》原文之先后，颇不与今本《道德经》同。不知非著书时，初不循原书次第乎？抑其所据本果为古本，而吾人今日所见乃为后人所颠倒更置者乎？盖未尝无探讨之价值也。故录非所引《老子》次第于是，而以阿拉伯数字示今本章句之次第。其字句亦颇有与今传各本稍有异同，皆可供参考。

甲、《解老篇》

（38）上德不德，是以有德。上德无为，而无不为。上仁为之，而无以为。上义为之，而有以为。上礼为之，而莫之应。攘臂而仍之。失道而后失德，失德而后失仁，失仁而后失义，失义而后失礼。礼，薄也。夫礼者，忠信之薄也，而乱之首乎？前识者，道之华也，而愚之首也。大丈夫。处其厚不处其薄。处其实不处其华。去彼取此。

（58）祸兮福之所倚，以成其功也。福兮祸之所伏。孰知其极。人之迷也，其日故以久矣。方而不割，廉而不秽，直而不肆，光而不耀。

（59）治人事天莫如啬。夫谓啬，是以蚤服。蚤服，是谓重积德。重积德，则无不克。无不克，则莫知其极。莫知其极，则可以有国。有国之母，可谓长久。深其根，固其柢，长生久视之道也。

（60）治大国者若烹小鲜。以道莅天下，其鬼不神。非其鬼不神也，其神不伤也。圣人亦不伤民。两不相伤。两不相伤，则德交归焉。

（46）天下有道，却走马以粪。天下无道，戎马生于郊。祸莫大于可欲。祸莫大于不知足。咎莫憯于欲利。

（？）道理之者也。得之以死，得之以生，得之以败，得之以成。

（14）无状之状，无物之象。

（1）道之可道，非常道也。

（50）出生入死。生之徒十有三，死之徒十有三。民之生，生而动，动皆之死地之十有三。（傅弈校本，下“之”字作“亦”。）〔善摄生者〕陆行不遇兕虎，入军不备甲兵。兕无所投其角，虎无所错其爪，兵无所害其刃。无死地焉。

（67）慈故能勇。俭故能广。不敢为天下先，故能为成事长。慈于战则胜，以守则固。天生。以慈卫之。吾有三宝，持而宝之。

（53）大道。貌施。径大。朝甚除。服文采，带利剑，厌饮食，而货资有馀者，是之谓盗竽矣。

（54）不拔。不脱。祭祀不绝。修之身其德乃真。修之家其德有馀。修之乡其德乃长。修之邦其德乃丰。修之天下其德乃普。以身观身，以家观家，以邦观邦，以天下观天下，吾奚以知天下之然也以此。

乙、《喻老篇》

喻老者，设譬以明之。上篇惟詹何一则为喻之体。

（46）天下有道，却走马以粪.天下无道，戎马生于郊。罪莫大于可欲。祸莫大于不知足。咎莫憯于欲得。知足之为足矣。

（54）善建不拔，善抱不脱，子孙以其祭祀世世不辍。

（26）重为轻根，静为躁君。君子终日行不离辎重。轻则失臣，躁则失君。

（36）鱼不可脱于深渊。邦之利器，不可以示人。将欲翕之，必固张之.将欲弱之，必固强之.将欲取之，必固与之。是谓微明。弱胜强。

（63）天下之难事必作于易，天下之大事必作于细。图难于其易，为大于其细。

（？）圣人蚤从事焉。

（64）其安易持也，其未兆易谋也。

（52）见小曰明。守柔曰强。

（71）圣人之不病也，以其不病，是以无病也。

（64）欲不欲不贵难得之货。学不学复归众人之所过。恃万物之自然而不敢为。

（47）不出于户，可以知天下.不阙于牖，可以知天道。其出弥远者，其智弥少。（是以圣人）不行而知。不见而明。不为而成。

（41）大器晚成，大音希声。

（33）自见之谓明。自胜之谓强。

（27）不贵其师，不爱其资，虽知大迷，是谓要妙。