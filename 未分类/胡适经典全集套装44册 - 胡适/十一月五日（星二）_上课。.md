# 十一月五日（星二）_上课。

卷　二

十一月五日（星二）

上课。

今日为美国选举日期，夜入市观之，此间有报馆两家，俱用电光影灯射光粉墙上，以报告各邦各州选举之结果，惟所得殊不完备。市上观者甚众，每一报告出，辄欢呼如雷。以大势观之，似民主党胜也。其附威尔逊者，则结袂连裾成一队，挟乐器绕行市上，哗呼之声，与乐歌相答，其热心政事可念也。来者亦多妇人，倚墙而立，历数时不去，夜渐深始陆续归去，然留者仍不少。闻确实效果，须明晨或上午始可见之也。

是日重读

Plato's Apology，Crito and Phaedo

三书，益喜之。