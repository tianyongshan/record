# 十一月十二日（星二）_上课。下午读柏拉图《共和国》。

卷　二

十一月十二日（星二）

上课。下午读柏拉图《共和国》。

夜有人邀往看戏，戏名

Officer

666乃一谐剧，Austin McHugh所著，写一盗画巨猾，情节甚离奇。此剧实不出一室之间，故不须易景。予辈所坐乃在一层楼上，名Gallery，价最贱，如吾国戏园之起码座。座中多工人及大学生。在此座者，都不顾礼节，有不去帽者，有买食物大嚼者，有大笑者，乐作则大声和之.楼下座中有少年男女入座，则鼓掌踏足以揶揄之.有时乐队奏俗乐如“Oh My Baby！”之类，则合口呼啸以和之.出终幕下，则大哗呼，须剧中角色出谢，至数四次始已（尤注意女优出谢）。此生平第一次阅历，故记之。