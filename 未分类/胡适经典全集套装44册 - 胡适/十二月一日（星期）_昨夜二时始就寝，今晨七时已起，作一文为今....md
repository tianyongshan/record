# 十二月一日（星期）_昨夜二时始就寝，今晨七时已起，作一文为今...

卷　二

十二月一日（星期）

昨夜二时始就寝，今晨七时已起，作一文为今日演说之用。

十二时下山，至车站迎任叔永（鸿隽），同来者杨宏甫（铨），皆中国公学同学也。二君皆为南京政府秘书。叔永尝主天津《民意报》。然二君志在求学，故乞政府资遣来此邦。多年旧雨，一旦相见于此，喜何可言。

下午四时在Barnes Hall演说《孔教》，一时毕，有质问者，复与谈半时。

是夜，叔永、宏甫均宿余所。二君为谈时下人物，有晨星寥落之叹。所喜者，旧日故人如朱芾华、朱经农、王云五诸人，皆慷慨任事，可喜也。