# 十二月廿五日（星三）_今日为耶稣诞节，Patterson夫妇...

卷　二

十二月廿五日（星三）

今日为耶稣诞节，Patterson夫妇招吾饭于其家，同饭者数人，皆其家戚属也。饭毕，围坐，集连日所得节日赠礼一一启视之，其多盈一筐。西国节日赠品极多，往来投赠，不可胜数。其物或书，或画，或月份牌。其在至好，则择受者所爱读之书，爱用之物，或其家所无有而颇需之者，环钏刀尺布帛匙尊之类皆可，此亦风俗之一端也。赠礼流弊，习为奢靡，近日有矫其弊者，倡为不赠礼物之会，前日报载会中将以前总统罗斯福为之首领。

Patterson夫妇都五十余矣，见待极厚，有如家人骨肉。羁人游子，得此真可销我乡思。前在都门，杨景苏夫妇亦复如是，尝寄以诗，有“怜我无家能慰我，佳儿娇女倍情亲”之语。此君夫妇亦怜我无家能慰我者也。此是西方醇厚之俗。

斐城（Philadelphia）游记

先是此邦各大学皆有世界大同会（Cosmopolitan Club），后乃结合为大同总会（Association of Cosmopolitan Clubs），而各校之大同会皆为之支会焉。总会有总书记一人，会计一人，会长一人，以Cosmopolitan Student为之机关。总会每年有年会一次，今年之会地在斐城。此间支会举代表二人：J. C.Faure and M. A. Gonzalez。予亦拟往一游。盖以斐城为此邦历史上重要之地，古迹甚多，又此次赴会者多旧时相识，故决计偕往。已而代表之一 Faure者忽病不能往，即以予代之，商之会中董事会诸君，皆表同意，遂决。十二月廿六夜与Gonzalez君同行，车上遇威斯康新支会代表Lochner，Carus，Kliefoth 三君。