# 十月十七日（星四）_上课。下午作一文，未竟。

卷　二

十月十七日（星四）

上课。下午作一文，未竟。

夜往听此间进步党演说大会，有Judge Hundley of Alabama 演说，极佳。

〔

追记

〕

前二日，美国前总统罗斯福至Milwaukee演说，下车时万众欢迎之。忽有人以枪轰击之，中胁，穿重裳而入。有人搏刺客不令再发。罗君受弹，亦不改容。时万众汹涌，将得刺客而甘心焉。罗君即麾止之，驱车至会所，演说六十五分钟，然后解裳令医诊视，其镇静雄毅之态，真令人敬爱。罗君体魄极强，故能支持。弹已入骨，不易取出，至今三日，尚未取出也。刺客名John Schrank。美国总统为刺客毙者已三人：

林　肯（Abraham Lincoln，1865）

加非尔（James A. Garfield，1811）

麦荆尼（William Mckinley，1901）