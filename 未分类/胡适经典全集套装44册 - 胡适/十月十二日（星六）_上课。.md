# 十月十二日（星六）_上课。

卷　二

十月十二日（星六）

上课。

得家书（十一号），知二哥新丧爱妾，所遗子女数人，无人抚养。我兄此时处境当有非人所能堪者，作书慰之，并劝其归。写至“羁人游子，百不称意时，当念莽莽天涯中尚有一个家在”一语，不禁凄然欲绝者久之。慈亲许我多留一二年，言期我归在乙卯（一九一五）。我前知吾母为天下贤母，吾终留耳。

夜，金仲藩来语余，有中国女子李君过此，寓Mrs. Treman家，因与同访之。座间有一人为Methodist Church经课讲员，为余略述讲经之法，其言荒谬迷惑，大似我国村妪说地狱事，可见此邦自有此一流人，真不可解也。