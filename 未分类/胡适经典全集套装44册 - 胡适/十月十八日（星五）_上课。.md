# 十月十八日（星五）_上课。

卷　二

十月十八日（星五）

上课。

往听Prof. Sill演说The

Civilization of Crete

。Grete为希腊之南一大岛，文化之早，在希腊之前千余年，今过其古宫殿，遗址之宏壮，犹依稀可想见当日之文明也。宫殿皆石筑，雕刻甚富，亦有精者，可见当日美术之发达。有女子像，腰细仅盈握，则此陋俗四千年前已风行矣。诗人荷马言雅典当日须纳岁币若干于Cnossus。又岛上宫殿，初无城郭防守之迹，可见当日海军（舟师）之强，称霸海上。而今安在哉！考古者遥度此岛最盛时代当在西历纪元前一千七八百年之间，宫殿之毁当在十四世纪，则其盛时当吾国殷汤之时，其衰时当与盘庚迁亳同时耳。

下午，作一书寄友人。

夜有世界会董事会。

是日，下午曾往听Dr. Johnson奏风琴，中有Mac Dowell之《海曲》（

Sea Song

），特佳。