# （一月廿三日）_大总统命令

二六、非驴非马之大总统命令

（一月廿三日）

大总统命令

（十一月廿六日）

孔子之道，如日月经天，江河行地，树万世之师表，亘百代而常新，凡有血气，咸蒙覆帱，圣学精美，莫与比伦。溯二千余年历史相沿，率循孔道，奉为至圣。现值新邦肇造，允宜益致尊崇。衍圣公孔令贻以本大总统就任礼成，来京致祝，并亲赍孔氏世谱，阙里圣庙碑碣拓文，前代冠服各物。瞻览之余，益深钦仰。本大总统受任以来，夙夜兢兢，以守道饬俗为念。孔学撷道德之精，立人伦之极，渊泉溥博，沾被无垠，高山景行，向往弥笃。所有衍圣公暨配祀贤哲后裔膺受前代荣典，均仍其旧。惟尊圣典祀綦重，应由主管部详稽故事，博考成书，广征意见，分别厘定，呈候布行。此令。

衍圣公孔令贻给予一等嘉禾章。此令。

此种命令真可笑，所谓非驴非马也。