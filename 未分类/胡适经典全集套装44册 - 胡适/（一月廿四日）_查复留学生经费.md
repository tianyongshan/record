# （一月廿四日）_查复留学生经费

二八、湘省一年之留学费

（一月廿四日）

查复留学生经费

汤民政长准教育部来电，饬查湘省外国留学生名数费额，迅即电复等因。当即饬司查明，复电该部。文曰：“漾电悉。查湘省陆续选送留日学生四百九十六名，已到东者四百七十名。原定每名每月三十元，嗣遵部电每月各加六元，年共需日币二十一万四千二百七十二元。选送西洋留学生：美六十五名，英二十九名，德十名，法四名，比三名，每名每年需洋一千四百四十元，共需洋十五万九千八百四十元。二共需洋三十七万四千一百一十二元。现已截止续送。此复。芗铭印。”

此一省所送已达此数，真骇人闻听！吾《非留学篇》之作，岂得已哉！又按此数计算未确，上为日币，下为墨金，而总数乃混合计之，何也？