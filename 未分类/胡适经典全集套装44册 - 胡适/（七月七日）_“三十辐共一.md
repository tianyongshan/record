# （七月七日）_“三十辐共一

五三、读《老子》“三十辐共一”

（七月七日）

“三十辐共一

，当其无有车之用。埏埴以为器，当其无有器之用。凿户牖以为室，当其无有室之用。故有之以为利，无之以为用”（《老子》十一章）。此章王辅嗣注不甚明晓。陆德明《音义》“当（丁浪反）无有车（音居）”，则以当字作抵字解，而“当其无有车之用”作一气读，言抵其无车时之用也。此解亦不甚明晓。吾以为“当（平声）其无（一读），有车之用（句）。”谓辐辏于毂而成车，而用车之时，每一辐皆成毂之一部分，即皆成车之一部分，用车者但知是车，不复知有单独之辐矣，故当其无辐之时，乃有车之用。“埏埴以为器（句），当其无（读），有器之用（句）。”成器之后，已无复有埴，即埴在器之中矣。室成之后，户牖但为室之一部分，不复成一一之户牖矣。譬之积民而成国，国立之日，其民都成某国之民，已非复前此自由独立无所统辖之个人矣。故国有外患，其民不惜捐生命财产以捍御之，知有国不复知有己身也。故多民之无身，乃始有国（此为近世黑格尔〔Hegelian〕一派之社会说国家说，所以救十八世纪之极端个人主义也）。此说似较明显，故记之。

王荆公有《老子论》（《临川集》六十八卷），中解《老子》第十一章甚辩，可资参证。（四年七月廿三日记）

*

此说穿凿可笑，此“无”即空处也。吾当时在校中受黑格尔派影响甚大，故有此谬说。——六年三月自记。

————————————————————

(1)

原注：叔永有弟丧故云。

(2)

原注：槭子自日本西京来书，附《东福寺闲居诗》四首，最爱其“炉烟消尽空堂寂，夜半飞泉作雨声”二句。

(3)

此处中译和四卷至八卷中的若干处中译，参考了海南出版社1994年8月出版的《胡适留学日记》。

(4)

原注：春日戏，Spring Day Show。

(5)

原注：摩肩，《国策》“摩肩毂击”，人众也。

(6)

原注：人但知花香，而不知新叶之香尤可爱也。

(7)

原注：校地遍栽榆树，风来榆实纷纷下，日中望之，真如雨也。