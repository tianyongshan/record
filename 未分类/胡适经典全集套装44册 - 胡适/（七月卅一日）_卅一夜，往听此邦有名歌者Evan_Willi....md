# （七月卅一日）_卅一夜，往听此邦有名歌者Evan_Willi...

三四、往听维廉斯歌曲

（七月卅一日）

卅一夜，往听此邦有名歌者Evan Williams歌曲于裴立院，听者二千数百人。余生平未闻大家歌喉，此为第一次，叹赏不已。维廉斯君凡歌十二曲，听者鼓舞不巳.又歌六曲，歌喉始终不衰。其所歌，余以“The Sorrows of Death”及“If with All Your Hearts”（Elijah）为最动人，皆Mendeissohn所谱曲也。余不解音乐，但喜听之耳。此君佳处，在能体会词意，喜怒哀乐，皆能一一传出。盖惟歌者自具情感，始能感人，若徒能作中耳之音，如留声机器，何足贵也。同行者梁女士，梁士诒之女公子。