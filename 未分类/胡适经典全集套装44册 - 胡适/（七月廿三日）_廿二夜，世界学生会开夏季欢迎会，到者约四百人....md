# （七月廿三日）_廿二夜，世界学生会开夏季欢迎会，到者约四百人...

二四、两处演说

（七月廿三日）

廿二夜，世界学生会开夏季欢迎会，到者约四百人。余为是夜主要演说者，演题为《大同主义》，今日本市晚报称许甚至。

余不幸于此二十四时之内，乃须作二篇演说。昨夜九时说“大同”，十一时客散尽，始读参考书至夜半一时始睡。今日八时起，读书至两时，始将演说题“The Immigrant in American Life”写成大纲，不及逐节写出。三时至妇人节制会（Women's Christian Temperance Union）会所演说。妇人节制会者，此邦妇人本不饮酒，此会以提倡禁绝沽酒酿酒之业为宗旨，各城皆有分会。此间分会会员有八百人之多。然大半皆附名而已。今日以大雨故，到者尤寥寥。