# （三月廿五日）_雪消记所见

五、雪消记所见并杨任二君和诗

（三月廿五日）

雪消记所见

（久不作近体诗矣）

春暖雪消水作渠，万山积素一时无。

欲檄东风讨春罪，夺我寒林粉本图。

杨杏佛见此诗而和之曰：

潺潺流水满沟渠，漠漠林烟淡欲无。

归思欲随芳草发，江南三月断魂图。

任叔永亦和二首，兼简曾槭子：

料峭冬寒一日除，氈裘新卸觉轻舒。

惠连死去情怀减，春草池塘梦更无。

(1)

故人书共东风至，驱寒添暖未嫌迟。

斜日小窗摊卷坐，最忆泉声作雨诗。

(2)