# （二月廿二日）_今日祖国百事待举，须人人尽力始克有济。位不在...

四、救国在“执事者各司其事”

（二月廿二日）

今日祖国百事待举，须人人尽力始克有济。位不在卑，禄不在薄，须对得住良心，对得住祖国而已矣。幼时在里，观族人祭祀，习闻赞礼者唱曰：‘执事者各司其事’，此七字救国金丹也。（二十一日答胡平书）

墨子曰：“譬若筑墙然，能筑者筑，能实壤者实壤，能欣者欣，（王引之曰：“欣当读为睎，望也。”《吕氏春秋·不屈篇》曰：“或操表掇以善睎望”是也。）然后墙成也。为义犹是也。能谈辩者谈辩，能说书者说书，能从事者从事，然后义事成也。”（《耕柱篇》）亦同此意。