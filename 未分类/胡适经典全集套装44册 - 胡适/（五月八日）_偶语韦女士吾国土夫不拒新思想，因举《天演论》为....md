# （五月八日）_偶语韦女士吾国土夫不拒新思想，因举《天演论》为...

四七、东西人士迎拒新思想之不同

（五月八日）

偶语韦女士吾国土夫不拒新思想，因举《天演论》为证。达尔文《物种由来》之出世也，西方之守旧者争驳击之，历半世纪而未衰。及其东来，乃风靡吾国，无有拒力。廿年来，“天择”“竞存”诸名词乃成口头禅语。女士曰：“此亦未必为中国士夫之长处。西方人士不肯人云亦云，而必经几许试验证据辩难，而后成为定论。东方人士习于崇奉宗匠之言，苟其动听，便成圭臬。西方之不轻受新思想也，未必是其短处.东方之轻受之也，未必是其长处也。”此甚中肯。今之昌言“物竞天择”者，有几人能真知进化论之科学的根据耶？