# （五月十九日）_“第三号信内所言冬秀之教育各节，乃儿一时感触...

五八、第九号家书

（五月十九日）

“第三号信内所言冬秀之教育各节，乃儿一时感触而发之言，并无责备冬秀之意，尤不敢归咎吾母。儿对于儿之婚事并无一毫怨望之意。盖儿深知吾母为儿婚姻一事，实已竭尽心力，为儿谋美满之家庭幸福.儿若犹存怨望之心，则真成不识事势，不明人情，不分好歹之妄人矣。……今日女子能读书识字，固是好事.即不能，亦未为一大缺陷。盖书中之学问，纸上之学问，不过百行之一端。吾见能读书作文，而不能为良妻贤母者多矣，吾又何敢作责备求全之想乎？……伉俪而兼师友，固属人生一大幸事。然夫妇之间，真能学问平等者，即在此邦亦不多得，况在绝无女子教育之吾国乎？若儿悬知识平等四字以为求偶之准则，则儿终身鳏居无疑矣。……以上各节，以母书中有‘时势使然，惟望尔曲谅此中苦心而已’，故书近年来阅历所得之言，以释吾母之疑虑焉。”