# （五月十九日）_昨至蔼尔梅腊城，至则旧同学法实君（Jacob...

五七、蔼城演说

（五月十九日）

昨至蔼尔梅腊城，至则旧同学法实君（Jacob Sloat Fassett，Jr.）已以汽车相待，载余周游城内外风景，倾谈叙旧甚欢。此君多能多艺，在校时倾倒一校，今已娶妻生二子矣。是日见其父母女弟焉。

是夜赴青年会赞助员年宴，来者约百五六十人，多中年或中年以上人，皆本市士绅商人。余为席后演说，说“中日最近交涉”一时许，极受欢迎。

吾此次作演说，计费时两夜，共书五十二页，为晚近最长之演说。

今晨七时以车归，九时抵绮城。