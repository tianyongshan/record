# （五月廿一日）_吾友狄泊特女士（Barbara_Vital_...

六一、狄女士论俄、美大学生

（五月廿一日）

吾友狄泊特女士（Barbara Vital De Porte），俄国人，尝肄业俄国女子高等学院，今随其兄（在此教算学）居此。一日，女士谓余曰：“此邦之大学学生多浮浅，无高尚思想，不如俄国学生之具思想，富胆力，热心国事，奔走尽瘁之可敬也。”余极以为然，吾曩论此邦学生亦持此说（参看卷八第三一则）。女士居此，日服劳五时以自给，而学课所需时力不与焉，可敬也已。