# （五月廿五日）_叔永作即事一律索和。其诗云：

二〇、叔永作即事一律索和

（五月廿五日）

叔永作即事一律索和。其诗云：

何人为作春日戏

(4)

，山城五月尽飞仙。

软玉微侵衫胜雪，绛云曲护帽如船。

晚风垂柳宜轻步，华烛高楼试袒肩。

看罢击球还竞艇，平湖归去草芊芊。

余和以《山城》一律：

漫说山城小，春来不羡仙。壑深争作瀑，湖静好摇船。

归梦难回首，劳人此息肩。绿阴容偃卧，平野草芊芊。

明日（二十六日）复成一律，盖《游仙》之词也：

无端奇思侵春梦，梦未醒时我亦仙。

明月深山来采药，天风银汉好乘船。

何必麻姑为搔背，应有洪厓笑拍肩。

洞里胡麻炊未熟，人间东海草芊芊。

明日（二十七日）复成一律，纪《春日》：

学子五千皆少年，豪情逸兴骄神仙。

旗翻大幕纷陈戏，镜静平湖看赛船。

壁上万人齐拍手，水滨归客可摩肩

(5)

。

凯唱声随残日远，晚霞红映草芊芊。

久不作律诗，以为从此可绝笔不作近体诗矣，今为叔永故，遂复为冯妇，叔永之罪不小也，一笑。