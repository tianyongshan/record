# （五月廿八日）_得锦城一书，惊悉张美品兄（希古，台州人）亡故...

二五、张希古亡故

（五月廿八日）

得锦城一书，惊悉张美品兄（希古，台州人）亡故。嗟夫！“吾生二十年，哭友已无算”。惨已惨已！吾十四岁入澄衷学堂识希古。希古沉默寡合，独爱余，坚约为昆弟。别后数年，音问屡绝，方拟嘱锦城访之，乃骤得此耗，肺肝为摧！希古沉重，为友辈中罕见之人物，天独不寿之，伤哉！希古已婚.不知有子女否？其父琴舟先生，工算学，家台州。