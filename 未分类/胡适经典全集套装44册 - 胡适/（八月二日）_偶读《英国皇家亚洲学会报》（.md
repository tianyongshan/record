# （八月二日）_偶读《英国皇家亚洲学会报》（

三五、解儿司误读汉文

（八月二日）

偶读《英国皇家亚洲学会报》（

The Journal of the Royal Asiatic Society

，1914，Part Ⅲ，pp.703～729），见彼邦所谓汉学名宿Lionel Giles者所作《敦煌录译释》一文，附原稿影本十四页。《敦煌录》者，数年前敦煌石室发见古物之一也，所记敦煌地理古迹，颇多附会妄诞之言，抄笔尤俗陋，然字迹固极易辨认也。不意此君（解儿司）所释译，乃讹谬无数。其最可笑者，如：

古号鸣沙神沙。而祠焉近。南有甘泉。

又如：

父母虽苦生离儿女。为神所录。欢然携手。而没神龙中。刺史张孝嵩下车。

盖以“神龙”为神龙之渊，而不知其为中宗年号也。以上句绝皆照解氏本。又如：

郡城西北一里有寺古木。阴森中有小堡。

译“有寺古木”曰，“there is a monastery and a clump of old trees”，岂非大可笑乎？其尤荒谬者，原稿有“纯”字，屯旁作“

”，解氏注曰：“纯字似有阙笔，盖为宪宗讳故也.又有‘祝’字，为昭宣帝讳，而无阙笔.故知此稿成于宪宗、昭、宣之间也。”其实纯字并无缺笔。且稿中缺笔之字甚多，如“昌”作“

”，“害”作“

”，“烏”作“

”，盖录手不学不识字之过耳。类此之谬处尚多。彼邦号称汉学名宿者尚尔尔，真可浩叹！余摭拾诸误，为作文正之，以寄此报。