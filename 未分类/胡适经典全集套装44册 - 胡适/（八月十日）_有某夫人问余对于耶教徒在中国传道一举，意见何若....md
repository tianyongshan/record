# （八月十日）_有某夫人问余对于耶教徒在中国传道一举，意见何若...

四一、答某夫人问传道

（八月十日）

有某夫人问余对于耶教徒在中国传道一举，意见何若。答曰：“吾前此颇反对此举，以为‘人之患在好为人师。’英文所谓proselyting者是也。年来颇觉传道之士，正亦未可厚非。彼等自信其所信，又以为其所信足以济人淑世也，故必欲与世人共之，欲令人人皆信其所信，其用心良可敬也。《新约》之《马太书》有云：‘未有燃烛而以斛覆之者也，皆欲插之檠上，令室中之人毕受其光耳。且令汝之光照耀人前，俾人人皆知汝之事业而尊荣汝在天之父（上帝也）’（《马太》五篇十五十六节）此传道之旨也。顾传道之士，未必人人皆知此义耳。”某夫人极以为然。

————————————————————

(1)

这段文字见亚东图书馆1939年4月初版（其他版本无）。但初版误置这段文字于第四一则之后，此次整理中改移至此。——编者