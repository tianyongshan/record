# （六月卅日）_廿八日奥太子飞的难与其妻行经巴士尼亚省（Bos...

四三、奥太子飞的难死于暗杀

（六月卅日）

廿八日奥太子飞的难与其妻行经巴士尼亚省（Bosnia）之都城，为一塞维亚学生所枪杀。巴省本属塞，奥人吞并为县，塞人衔之，今之暗杀，盖报复之一端也。怨毒之于人甚矣哉！

相传奥之县巴士尼亚也（一九〇八），由飞的难之建议，故其食报亦最烈，奥皇嘉色夫（Francis Joseph）在位六十余年，年八十四矣。其一生所受惨变，亦不知凡几。一八五三年一匈人剌之，未死。一八六七年其兄麦克齐米伦（Maximillan, 墨斯哥皇帝）为革命军所杀。后数年，其后在瑞士为一意人所刺杀。十年前，其嫡子（皇仅有此子）与所欢同出猎，为人所刺，同死野外。今太子为皇之侄，又死于暗杀，可谓惨矣。

〔按〕上所云“巴省本属塞”者误也。（参看卷五第三六则）