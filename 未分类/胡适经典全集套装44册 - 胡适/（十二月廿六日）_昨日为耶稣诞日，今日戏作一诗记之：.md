# （十二月廿六日）_昨日为耶稣诞日，今日戏作一诗记之：

一八、耶稣诞日诗

（十二月廿六日）

昨日为耶稣诞日，今日戏作一诗记之：

耶稣诞日

冬青树上明纤炬

(1)

，冬青树下欢儿女，

高歌颂神歌且舞。朝来阿母含笑语：

“儿辈驯好神佑汝，灶前悬袜青丝缕。

神自突（烟囱）下今夜午，朱衣高冠须眉古。

神之格思不可睹，早睡慎毋干神怒。”

明朝袜中实饧籹，有蜡作鼠纸作虎，

夜来一一神所予

(2)

。明日举家作大酺，

杀鸡大于一岁羖。堆盘肴果难悉数，

食终腹鼓不可俯。欢乐勿忘神之祜，

上帝之子天下主

(3)

。

此种诗但写风俗，不著一字之褒贬，当亦觇国者所许也。