# （十月十二日）_夜有俄国学生Gahnkin造访，与谈甚久。此...

一一、苦学生

（十月十二日）

夜有俄国学生Gahnkin造访，与谈甚久。此人抵美时，贫无可学，自纽约步行至此，力作自给。所治为工程学。余谓其向学之殷可敬也。君答曰：“此亦不足异，在我则求学之念正与饿之求食，渴之觅饮，初无小异也。”君语我，谓俄国学制非曾读其国诸大文豪之诗文者，不得入大学或专门学校。君又言，凡人能爱其国之文学，未有不爱其国者也。此言甚可念。