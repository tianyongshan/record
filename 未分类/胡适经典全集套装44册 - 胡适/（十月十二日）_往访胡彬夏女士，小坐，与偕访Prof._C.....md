# （十月十二日）_往访胡彬夏女士，小坐，与偕访Prof._C....

一〇、胡彬夏女士

（十月十二日）

往访胡彬夏女士，小坐，与偕访Prof. C. S. Northup。归途女士语余，以为生平奢望唯在得良友。余亦以为吾国男女界限之破除，其最良之果，在于一种高洁之友谊。女士聪慧和蔼，读书多所涉猎，议论甚有见地，为新女界不可多得之人物。余前与郑莱、胡宣明诸君谈，恒以吾国学子太无思想为病，相对叹咨，以为今日大患，在于国人之无思想能力也。今日与女士言亦及此。女士谓此亦有故，盖晚近之留学生年齿较稚，思力未成熟，其肤浅鄙隘本无足责。此论殊忠厚，可补吾失，不观乎美国之大学生乎？其真能思想者能有几人耶？念此又足起我乐观之望矣。