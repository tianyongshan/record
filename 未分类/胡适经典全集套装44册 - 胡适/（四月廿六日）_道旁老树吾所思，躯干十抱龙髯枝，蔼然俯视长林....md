# （四月廿六日）_道旁老树吾所思，躯干十抱龙髯枝，蔼然俯视长林...

三八、《老树行》

（四月廿六日）

道旁老树吾所思，躯干十抱龙髯枝，蔼然俯视长林卑！

冬风挟雪卷地起，撼树兀兀不可止，行人疾走敢仰视！

春回百禽还来归，枝头好音天籁奇，谓卿高唱我和之。

狂风好鸟年年事，既鸟语所不能媚，亦不为风易高致。

〔

自跋

〕此诗用三句转韵体，虽非佳构，然末二语决非今日诗人所敢道也。