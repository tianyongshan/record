# （在康乃耳大学）_吾作日记数年，今不幸中辍，已无可复补；今以...

民国二年（1913）四月至三年（1914）二月廿八日

（在康乃耳大学）

吾作日记数年，今不幸中辍，已无可复补.今以札记代之：有事则记，有所感则记，有所著述亦记之，读书有所得亦记之，有所游观亦略述之。自传则吾岂敢，亦以备他日昆弟友朋省览焉耳。

民国二年四月

一、国家与世界

（四月）

吾今年正月曾演说吾之世界观念，以为今日之世界主义，非复如古代Cynics and Stoics哲学家所持之说，彼等不特知有世界而不知有国家，甚至深恶国家之说，其所期望在于为世界之人（A citizen of the world），而不认为某国之人。今人所持之世界主义则大异于是。今日稍有知识之人莫不知爱其国。故吾之世界观念之界说曰：“世界主义者，爱国主义而柔之以人道主义者也。”顷读邓耐生（Tennyson）诗至

Hands All Round

篇有句云：

That man's the best cosmopolite,

Who loves his native country best.

（彼爱其祖国最挚者，乃真世界公民也。）

深喜其言与吾暗合。故识之。