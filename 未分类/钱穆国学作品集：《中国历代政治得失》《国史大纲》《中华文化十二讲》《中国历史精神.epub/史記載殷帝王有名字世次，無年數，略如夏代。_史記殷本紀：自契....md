# 史記載殷帝王有名字世次，無年數，略如夏代。_史記殷本紀：自契...

一　殷代帝系及年歷

史記載殷帝王有名字世次，無年數，略如夏代。

史記殷本紀：自契至湯，十四世，

國語周語：「玄王勤商，十四世而興。」荀子成相：「契玄王，生昭明，居於砥石，遷於商。十有四世，乃有天乙，是成湯。」皆與史記合。

湯至紂三十一帝，

除太丁為三十帝。

十七世。

三代世表、古今人表均作十六世。

商代（湯以下）帝系表

大戴記少閒篇：「成湯卒崩，二十二世，武丁即位.卒崩，九世，末孫紂即位。」國語周語：「帝甲亂之，七世而亡。」與史記皆合。晉語謂：「商之享國，三十一世。」或數太丁，或數武庚，不可知。孟子云：「由湯至於武丁，賢聖之君六、七作。」亦與史記合。

大體論之，殷商一代年歷，應在五百年左右。

劉歆三統曆殷代六百二十九年，竹書紀年

史記殷本紀集解所引。

則謂湯滅夏至紂二十九王，四百九十六年。今以三十年一世推之，商十七世，踰五百年，亦非大遠情實。

左宣三年，王孫滿言：「商祀六百。」孟子謂：「由湯至於文王，五百有餘歲。」是也。

最要者，史記所記載，乃為最近新發見之殷墟甲骨文字所證實。

首為此項工作者，為王國維氏之殷卜辭中所見先公先王考及續考。

見觀堂集林卷九。

其最要之發見如次：

一、推證殷人出自帝嚳之說。據此則史記殷本紀、世本、山海經、左傳、魯語、皇甫謐帝王世紀種種傳說可以參證連貫，均因卜辭之發見而重新估定此等書籍在古代史料上之價值。

可見中國古代書籍記載，不僅如史記等見稱為謹嚴之史書者有其可信之價值，卽素目為荒誕不經之書如山海經等，其中亦有可信之史料。而近人乃轉謂除直接發見之物證外，上古流傳文字記載，皆不可信，豈不顛倒之甚！

又據此知五帝之系統雖出戰國後人之編造，而五帝之個別傳說，則各有淵源，決非亦出後人所捏造。如殷商之出帝嚳，即其一例。

虞、夏出顓頊，殷商出帝嚳，本屬東、西兩系統，此後中國漸趨統一，乃謂雙方皆出黃帝。古史之新系統，隨時代精神之新需要而轉變。今殷商出帝嚳之說，既有甲骨卜辭為之證實，則夏本紀謂夏人出自顓頊，司馬遷亦應自有其根據，不得因吾儕未發見此等直接材料，而遂疑其不可信。

二、發見卜辭有王亥，即史記中之振。

「振」乃「亥」字之譌。

據此則山海經、竹書紀年、呂氏春秋、楚辭、天問、世本、管子、漢書古今人表種種傳說記載，盡可參證連貫。

三、又自王亥而發見王恆。

此為史記、世本、竹書紀年所不詳。

以卜辭證天問，可以補古史之缺。

且所證者均在成湯之前，因此史記所載夏代古史，亦同樣提高其可信之地位。

史記自契至湯十四世，而夏代自禹至桀，亦十四世。桀與湯同時，則禹與契亦略同時。史記所載殷代湯以前事，既有甲骨文為之證明，則史記載夏代桀以前事，雖此時尚無同樣直接之史料為之作證，而史記之非嚮壁虛造，則可不證自明矣。

尚書堯典說禹與契同在虞廷，史記五帝本紀說夏、殷同出黃帝，此等說法可出後人偽造。然史記載夏、殷歷世帝王名字、世次，乾燥無味，未必亦出後人之偽造。史記可以有漏脫，有譌誤（例如前舉），而大體則可信。此卽前節所辨，「傳說」有來歷，與憑空假造不同也。

至成湯以下之世系大略，史記與卜辭亦可相證。

繼王氏研治殷墟甲文以證論古史者有郭沬若氏。郭氏疑王氏之考證不可信，其說有三：

見郭氏中國古代社會研究。

一謂自盤庚遷殷至紂，殷本紀凡八世十二君，而竹書言有七百七十三年，推算不合。二謂卜辭中有多數人名疑如帝王，如祖丙、祖戊、小丁、小癸等，均為殷本紀所無。三謂盤庚以下世系年數既可疑，以前更不敢遽信。此三點中，最要在第一點。史記殷本紀集解引竹書紀年云：「湯滅夏至受四百九十六年。」惟又一條則云：「自盤庚至紂七百七十三年。」此兩條自相矛盾，知其中必有誤字。

朱右曾竹書紀年存眞，徑自改盤庚至受為「二百七十三年」，並無根據，而殊近情理。

郭氏據此一條

有誤字的。

而推翻王氏之證論，實嫌論據不充分。第二點則根據第一點而來，王氏於此已有解說。謂殷人王位兄終弟及，故諸兄弟雖早世未踐君位，而祭時亦與君同祀，其推想殊近情理。第三點又根據第一、第二點而來，前兩項既有解答，第三疑自難成立。據此史記載殷代帝王世系實大致可信，即無從推翻夏代的，謂是全不可信也。

除非有相反的確證發見。

二　殷人居地之推測

殷人居地，大率似在東方。自湯以前，大體皆在今河南省大河南岸商邱

所謂「宋」。

之附近。

帝嚳居亳

史記五帝本紀集解引皇覽：「帝嚳冢在東郡濮陽頓邱城南亳陰野中。」

與湯居之亳，

漢書地理志臣瓚注：「山陽郡薄縣，湯所都。」

均即宋地。契居蕃，

見世本。

即漢書地理志之魯國蕃縣。史記殷本紀謂「契封於商」，則宋國商邱。

邱，虛也。商邱，即商墟也。

相土居商丘，顓頊之虛，又謂帝丘，即春秋之衛。左傳

定公四年。

祝鮀曰：「取於相土之東都，以會王之東蒐」是也。舊說湯以前八遷，大率皆東方地。

史記六國表謂「湯起亳，在西方」，後頗有主之者。緯書（商頌正義引雒予命，又藝文類聚引尙書中候。）有「天乙（卽湯）在亳，東觀於洛」之說。然緯書後起不可信。鄭玄云：「契封商，在太華之陽。」（卽戰國之商於地，今陝西商縣。）然古本竹書紀年謂：「秦封衛鞅於鄔，改名曰商。」（水經濁漳水引。）則陝西商地，其名後起。孟子：「伊尹耕於有莘之野。」東方宋地亦有莘。然則謂殷起西方，惟史記一說，孤證難立。

至河亶甲居相，祖乙遷耿，乃至大河之北岸。

亶甲城在安陽縣西北五里洹水南岸，

帝王世紀。又呂覽音初篇：「殷整甲徙宅西河。」此西河在衛地，整甲卽亶甲也。

自是殷人始北遷。耿

史記殷本紀作「邢」，卽左宣六年及魏策之「邢丘」。杜注：「河內平皋縣。」

亦在河北，今河南省溫縣東二十里。

史言紂「廣沙丘苑臺」，沙丘、邢丘，是自河亶甲、祖乙、盤庚至紂，其實皆在數百里間之地也。

至盤庚徙殷，

卽漢書項羽傳所謂「洹水南殷墟」，今甲骨出土地也。此據竹書紀年。史記則謂：盤庚重遷河南，居亳，至武乙始遷殷。

至紂更不遷都。

自湯至盤庚，十世十八帝。自盤庚至帝辛，七世十二帝，此一期大率當過二百年。故至商紂時，商邑日大，南距朝歌，北據邯鄲及沙丘，皆為離宮別館。

此據竹書紀年。

聚眾百萬，左飲淇水竭，右飲洹水不流，

此據戰國策。

其盛況可想。

古代黃河自河南東部卽折而北向，經今之漳河流域而至今河北之滄州境入海。商民族則正居此河南、山東、河北三省相交黃河下游一隈之四圈，恰與夏民族之居於河南、陝西、山西三省相交黃河上游一隈之四圈者東西遙遙相對。

春秋伯陽父曰：「昔伊、洛竭而夏亡，河竭而商亡。」見夏、商根據地之東西相對峙。

大抵下游低地，氣候土壤均較佳，生活文化較優，而居民較文弱，亦易陷於奢侈淫佚。上流高地，氣候土壤均較惡，生活文化較低，而居民較強武，勝於軍事與政治方面之團結。夏人勢力逐次東移，漸漸往下，征服下游居民，而漸漸習染其驕侈淫佚之習氣，

如太康之游畋忘歸，以及夏桀之荒淫皆是。

於是下游民族，乘機顚覆此統治者而別自建立新王朝。

如后羿、寒浞與商湯皆是。夏、商旣同為漢民族之兩支，則夏、商以前中國民族最先居地應何在，此亦難詳論。

殷人自商湯滅夏，漸漸形成規模較更像樣之國家，至周人則又起於西方，仍循夏人形勢，東侵征服殷人，而漸次移殖於大河下流一帶之平原。如此則黃河上下游相互綰結而造成中國古代更完備、更像樣之王國，是為周代。

漢人傳說「夏尙忠，商尙鬼，周尙文」，此論三代文化特點，雖屬想像之說，然以古人言古史，畢竟有幾分依據。大抵尙忠、尙文，全是就政治、社會實際事務方面言之，所謂「忠信為質而文之以禮樂」，周人之「文」，只就夏人之「忠」加上一些禮樂文飾，為歷史文化演進應有之步驟。其實西方兩民族皆是一種尙力行的民族，其風格精神頗相近似。商人尙「鬼」，則近於宗教玄想，與夏、周兩族之崇重實際者迥異。故虞書言禹為司空治水，棄后稷司稼穡，而契為司徒主教化。禹、稷皆象徵一種刻苦篤實力行的人物，而商人之祖先獨務於教育者，仍見其為東方平原一個文化優美耽於理想的民族之事業也。厥後至春秋、戰國時，宋人猶每有不顧事實騁於理想者。惟孔子以宋人而祖世居魯，一面抱有偉大高遠之理想，而一面又深受周文化之陶冶，極慕周公以來之政制，切於實際，可見之於行事，遂成中國古代集文化思想大成之聖人焉。

又按：中國古代文化孕育於北溫帶黃河兩岸之大平原，以農業為主要之生活，因此其文化特別具有「著實」與「團結」與「和平」之三要素，不如印度之耽於玄想，亦不如波斯、希臘、羅馬之趨於「流動」與「鬪爭」與「分裂」。吾人若一遊西安、洛陽、安陽、商邱以及濟南、曲阜諸平野，溯大河，歷廣土，茫茫乎，蒼蒼乎，徘徊俯仰之間，必能想像我民族先民偉大創基之精神於依稀彷佛中也。

三　殷人文化之推測

根據殷墟甲骨文字，知商代耕稼、種植、牧畜、建造，關於人類生事各方面之文化程度，已頗像樣。

關於耕稼方面，甲文中有田、疇、禾、穡、黍、粟、來、麥等字，又有酒、鬯等字，祭鬯至百卣，見其時釀酒之盛。種樹方面，有圃、果、樹、桑、栗、絲、帛等字，知其時已有養蠶業。牧畜方面，有馬、牛、羊、犬、豕、豚、鷄、彘等，家畜、家禽之名稱極夥，知其時畜事亦甚盛。建造方面，有宮、室、宅、家、舟、車等字，知其時家屋建築與交通工具皆已相當進展。卜辭中行獵次數特多，此因卜、獵本屬相關，同為屬於祭祀下之一種典禮。古代貴族以行獵為典禮，亦即以為娛樂，此直到春秋乃至西漢仍然。不能據此謂其時「正從漁獵初進為農耕」。卜文小不及黍米，甲骨至堅，契刀必極鋒利，則其時鍊金術必已經相當之演進，不能說商代「正在從石器進至金器」。

至其時尙有用石器者，則自屬事實。鹽鐵論載漢武帝以後有「木耕手耨」之事，豈可據此以推論漢中葉之社會文化？

至謂商代方在一「母系中心的氏族社會」，

此據商代帝王「兄終弟及」之制度推論。然此最多可謂此種制度淵源於此種社會，不能便謂仍是此種社會也。且商代三十一帝十七世，直接傳子者亦十二、三，幾佔半數。春秋時吳通上國，其王位繼承亦仍是兄終弟及，豈得謂其亦為母系中心時代？又如以卜辭有「諸父」、「諸母」之稱，而認其時為羣婚制，則此種稱呼至春秋猶然，豈得謂春秋亦羣婚時代乎？

又謂其乃一「原始共產制的氏族社會」云云，更屬無據臆測。

此皆郭氏中國古代社會研究一書中語。只就商代所表現於政治規模之進步論之，卽知此種說法之無稽也。

根據商代傳世鐘鼎彝器之多與精，更見其時文化程度之高。

據殷文存一書所收殷器銘文在七百種以上，惟一因有周器濫入，二因有器、蓋不分，恐無此數。要之已甚為可觀。

若以殷代文化與周初相較，則頗見其有一脈相承之迹。

周代銅器款識，與殷墟文字同出一原，一也。殷墟有骨笄、骨梳，知商人已有束髮之俗，二也。甲骨文及銅器中畫人坐作

形，則席地乃殷、周同俗，三也。尊、罍、觚、爵、鼎、鬲諸器，殷、周皆同其形制，四也。兵器戈、矛、弓、矢、刀等，甲文與銅器無殊。殷墟所得弓、矛亦與周器大同，五也。周代

字，甲文作

等，同有編簡之制，六也。殷、周同用貝為貨幣，「貝」字常見於甲文及銅器中，七也。

蓋古代此黃河東、西兩隈之交通，早已殷繁，故於商人中亦時見舜、禹故事之流傳。夏、殷兩代文化已見交融，更何論於後起之殷、周。

四　殷周關係

周人滅殷前，兩國在政治上早已發生關係，並非為不相聞問之兩個民族。

謂殷、周之先本無關係者，乃崔述豐鎬考信錄說。

據傳說，周王季曾命為殷牧師，

後漢西羌傳注引竹書紀年。

其後文丁殺季歷。

呂覽首時、晉書束晳傳、劉知幾史通疑古、雜說兩篇。

西伯與九侯、

文王世子：「西方有九國焉。」詩：「我征徂西，至於艽野。」「九」、「鬼」同聲。禮記明堂位作「鬼侯」。鬼方正在西方也。

鄂侯

史記晉世家集解引世本：「叔虞居鄂。」卽大夏。左隱六年：「翼嘉父逆晉侯於隨，納諸鄂。」此在晉南。三公皆在殷西。

又為紂三公，而西伯見囚於羑里。

左傳襄二十一年、趙策、韓非子、尙書大傳、史記、褚先生補史記龜策列傳等書

。則殷、周關係已夙有之。或武乙之暴雷震死於河、渭之間，殆如周昭王之南征而不復也。

據此則殷之忌周已甚，而周之蓄志翦商亦已久矣。文王死未葬，武王奉文王木主以伐紂，蓋以乘紂之不備。及周人得志，並其先世事皆諱之，若伐紂盡出弔民伐罪之公，並無一毫私意存於其間。此猶滿清初以告天七大恨興師叛明，及入關後亦諱不復道也。

而且殷、周之關係，已顯如後代中央共主與四方侯國之關係。

此證之周人之自述。詩大雅：「摯仲氏任，自彼殷商，來嫁於周，曰嬪于京。乃及王季，維德之行。」此見王季時與殷畿諸侯通婚姻也。尙書召誥

召公語。

稱「大國殷」，多士

周公語。

稱「天邑商」，大誥

成王語。

稱「小邦周」，顧命

康王語。

稱「大邦殷」。此皆周人已減商後之文告。可見以前殷、周國際上地位名分確有尊卑，決非敵體之國，為並世所共認，故周人亦不能自諱也。

更據周人所稱述，知當時之殷、周，乃略如以前之夏、商，夏、商、周三代之觀念，起源甚早。

召誥云：「皇天上帝，改厥元子，茲大國殷之命，惟王受命。相古先民有夏，今時既墜厥命。今相有殷，今時既墜厥命。今王嗣受厥命，我亦惟茲二國命。」

在夏時已有所謂中央共主與四方侯國之國際關係，

此種政治上名分之成立與維持，為考論中國古史文化演進一極端重要之問題，不可忽視。

及至殷末周初，此等共主與侯國之政治演進至少已有七、八百年以上之歷史。而且殷在安陽，周在豐鎬，相去千里外，

若以安陽為中心，安陽至豐、鎬之距離為半徑，畫一圓周，約略可以想像殷王室政治勢力圈之大概。今殷墟發掘所得海濱居民之器物甚多，知殷人與東方海岸之關係，必甚密切。商亡，有箕子避至朝鮮之傳說，或殷王室勢力本自及於朝鮮半島也。

政治上能有此名分上之維繫與分別，只據此點，卽可推想當時一般文化之程度。

實則此層與上論史記列載夏、殷帝王名字世次一節，只是一事之兩面。自禹、啟以來，中國古史上已有中央共主傳世相承千年之久，雖王朝有夏、商之別，政治演進，則仍是一脈相沿。治古史者每忽略此點，好將中國古代文化壓低，好將古代年歷縮短，遂至周代有突飛猛進，不知其所從來之感。

第三章　封建帝國之創興

西周興亡

周人起於西方。

此所謂西方，亦比較而言。文王處岐，即在畢程岐周，當咸陽之東北數里而遙。則所謂太王去邠，踰梁山邑於岐山之下者，即文王之岐。後世又謂岐豐之地。

所謂周平王賜秦襄公以岐西之地者，此岐自決不在鳳翔。

竊疑邠在山西汾城，踰梁山乃西避，非東遷。周人祖先之活動區域，亦在大河西部一隈之四圈，稍後乃誤以鳳翔岐山說之。

較之夏、商似為後起。

史記言周文王以前世系，不如殷商之詳。惟周語太子晉謂：「自后稷始基，十五王而文始平之。」衛彪傒謂：「后稷勤周，十有五世而興。」皆與史記合。今自文王上推十五世，僅與商湯略同時，則史記謂周先后稷子不窋適當夏后氏政衰者近是，謂后稷在陶唐、虞、夏之際則非矣。似周乃文化後起之族，而強上推其先世至虞代以與夏、商並比耳。

又據史記周本紀所引太誓及逸周書世俘解諸篇觀之，知其時殷王室已極奢靡淫佚，而周人則似文化初啟，尙不遠邊鄙獷野剛果之風。

武王滅殷，把黃河東、西兩部更緊密的綰合起來，造成中國古史上更燦爛、更偉大的王朝，是為西周。

一　西周帝系及年歷

西周史有詩、書可徵，史料較殷更備。然史記尙不詳其年歷，其帝王世次如下：

西周十一世十二君，其年歷大約不出三百年。

史記十二諸侯年表自共和元年起，迄幽王末共七十一年，以上周年無考。然魯世家載魯諸君年自伯禽以下迄共和前一年，共一百五十七年，惟缺伯禽一代。若以劉歆三統曆伯禽四十六年補之，共二百七十四年。自周開國至伯禽封魯尙有十許年，故知西周不出三百年也。

二　周初之封建

西周三百年歷史，最重要者為封建政體之創興。

周人封建，亦由當時形勢之實際需要逐步逼桚而成，同時亦是周民族對於政治組織富於一種偉大氣魄之表見。

王國維殷周制度論

觀堂集林。

謂：「殷人兄終弟及，周人父子相傳，封建制從父子相傳制來。」此說頗嫌看史事太鬆弛，不見力量，只把天下依著家庭的私關係隨宜分割，無當於周初建國之嚴重局勢。只是一種隔絕史實之空想而已。且殷人自庚丁後已五世傳子，

殷本紀、三代世表、古今人表皆同。

未知何故。

亦可是五世單丁無兄弟，然亦可不傳弟而傳子。史文缺佚，已難詳論。惟史記殷本紀謂：「帝乙長子曰微子啟，啟母賤，不得嗣。少子辛母為正后，得嗣。」則其君位傳襲之法，已開周人先聲矣。

至周初君位，頗有立賢之迹象，或以便於爭強而然。如太王捨太伯、虞仲而立王季，為第一次立賢。文王長子伯邑考，次子發，

即武王。

捨伯邑考而立武王，為第二次立賢。

伯邑考果係先卒與否不可知。周人乃一種極長於實際政治上爭強之民族，大有捨長立賢之可能。

武王滅紂以後，並不能將殷人勢力徹底剷除，因此仍封紂子祿父

即武庚。

於殷，

孟子謂：「殷自武丁以來，賢聖之君六、七作，尺土莫非其有，一民莫非其臣」，可見殷代政治勢力之韌固。盤庚至紂二百餘年，王朝系統相承，其政治成績必有可觀也。

同時則設立三監，

管叔、霍叔、蔡叔。

以監督武庚之近旁。

武王行二，次管叔鮮，

行三。

次周公旦，

行四。

次蔡叔度，

行五。

又次霍叔處，

行八。

次康叔封。

行九。

武王封管、蔡而周公不預，以諸弟中周公最賢，武王引之助治國政，統籌大局，故不出封在外也。

史記魯世家：「周公不就封，留佐武王。」

其他如魯、燕、齊諸國，始封皆在成周之南。

今河南有魯山縣。詩閩宮：「居常與許，復周公之宇。」許、鄭密邇，亦在河南。「燕」字本作「郾」，今河南有郾縣，與召陵密邇，當是召公初封之地。齊為周之外戚，國語：「齊、許、申、呂由大姜」，許、申、呂三國皆在今河南境，則齊之初封，亦應與三國近。或本即是呂，故太公稱呂望，丁公稱呂伋，

顧命。

後乃分封於齊。

此乃西周第一期之封建。

大概周人勢力，逐步東侵，分為兩線，由豐、鎬向東南經營漢水上流，漸及淮域，此文王已開其基。

故曰文王「三分天下有其二」，擣虛批亢，未能直犯殷邦，乃先南下。

由豐、鎬向東北，經營河、洛，及於殷商，則為武王之新猷。周初封建，即為此兩線展擴之初步成績也。

武王克殷二年，天下未寧而崩。

封禪書。又禮記文王世子云：「文王九十七而終，武王九十三而終。」武王崩於文王崩後五年，豈文王十齡生武王耶？此決不可信。大抵武王年壽並不甚高。

此乃周初一個最嚴重的局面。不得已乃有周公之攝政。

若傳子，則成王尙幼，不足支此危局。若傳弟，先應及管叔，周公知管叔亦不足膺此重任。若傳賢，自屬周公，

周書度邑：「武王謂周公曰：『乃今我兄弟相及。』」則武王固有意傳周公。

然周公居中主政，嫌於自取，不得已乃奉孺子王而攝政。

書大誥：「王若曰」，鄭玄云：「周公居攝，命大事則權稱王。」

管叔不瞭解周公之苦心，武庚乘機煽惑，三監轉聯殷同畔。

此見當時王位繼承法尙未明定，管叔本非決不可立，疑周公奉成王而攝政，乃以排管叔而終謀自取之也。

當時東方整個舊殷王期的勢力，一時俱起。

計有三監、殷、奄、

即以後之魯。

熊盈族

凡十七國。

淮夷、

在淮北。

徐戎。

在魯東薛。

周公親自東征，殺管叔。定亂，乃重定封國。

一、魯　周公子伯禽伐淮夷、徐戎，遂封於魯。

今山東之曲阜，得殷民六族。伯禽既能專師主討伐，知成王亦不甚幼弱。周公慮其不能應付當時危局，故乃毅然攝政。管叔亦因此疑周公而遂叛。

二、齊　封太公子丁公於齊。自有魯、齊之新封，周人勢力始越殷而東達海濱。

三、衛　封康叔於衛，得殷民七族。自此殷朝自盤庚以來歷八世十二君垂三百年之河北根據地，始拱手而讓之周人之治下。

四、宋　封微子啟於宋。周人尙不能完全宰制殷遺，乃封其王族之賢者於自湯以來之故土，仍表示周人之無意於滅殷族也。

五、晉　封唐叔於夏墟，此為溝通周人自大河北岸直通殷墟

即新衛。

之要道。

六、蔡　封蔡仲於蔡，此為周人經營南國之極東點。自此北繞而與魯、齊相呼應，以及於衛、晉，而宋人自在大包圍中。

七、東都　周公又營洛邑為東都。置殷頑民焉。

殷遺民大部瓜分，即魯、衛、宋、洛邑是也。

天子常自臨駐，以鎮攝東方，而與新封諸邦相聯絡。

此可謂周人的第二次封建。魯、齊諸國皆伸展東移，

其時燕亦移於河北，大約在齊、衛之間。

鎬京與魯曲阜，譬如一橢圓之兩極端，洛邑與宋則是其兩中心。周人從東北、東南張其兩長臂，抱殷宋於肘掖間，這是西周的一個立國形勢，而封建大業卽於此完成。

夏、殷之際，雖已有共主、諸侯之名分，然尙不能有如此强有力的建國形勢，故曰封建制度起於周代，實乃中國古史上一重要之進展也。史記三代世表謂：「自殷以前諸侯不可得而譜，周以來乃頗可著。」亦因殷以前所謂諸侯，大體僅為部族，不能如周室封建各國之文化規模耳。

左僖二十四年載富辰之言曰：「昔周公弔二叔之不咸，故封建親戚以蕃屏周。管、

今河南鄭縣。

蔡、

今河南上蔡。後遷新蔡。又遷州來，今安徽壽縣。

郕、

山東汶上縣。

霍、

山西霍縣。

魯、

山東曲阜。

衛、

河南淇縣。後遷楚邱，今河南滑縣。又遷帝丘，今河南濮陽。

毛、

河南宜陽。

聃、

湖北荆門。

郜、

山東城武。

雍、

河南修武。

曹、

山東定陶。

滕、

山東滕縣。

畢、

陝西咸陽。

原、

河南濟源。

酆、

陝西鄠縣。

郇、

山西臨晉。

文之昭也。邘、

河南懷慶。

晉、

山西翼城。後遷曲沃，今山西聞喜。又徙絳，今曲沃。

應、

河南寶豐。

韓，

陝西韓城。

武之穆也。凡

河南輝縣。

蔣、

河南固始。

邢、

河北邢臺。後遷夷儀，今山東聊城。

茅、

山東金鄕。

胙、

河南汲縣。

祭、

河南鄭縣。

周公之胤也。」又左昭二十八年載成鱄之言曰：「武王克商，光有天下，其兄弟之國者十有五人，姬姓之國者四十人。」荀子儒效則曰：「周公兼制天下，立七十一國，姬姓獨居五十三人。」左昭二十六年謂：「武王克殷，成王靖四方，康王息民，並建母弟，以蕃屏周。」

又昭九年亦云：「武王、成、康之建母弟。」

此周初封建發展之大勢，其詳則不可得而說矣。

周公攝政七年，而始歸政於成王，

非成王至是始長，乃大局至是始定也。

於是周人傳子之制亦因而確定。

王氏謂因先有傳子之制而始封建，未窺周人政治上之偉大能力所在也。

三　西周勢力之繼續東展

西周的封建，乃是一種侵略性的武裝移民與軍事佔領，與後世統一政府只以封建制為一種政區與政權之分割者絕然不同。因此在封建制度的後面，需要一種不斷的武力貫徹。

此種形勢，正如近代國家海外殖民，亦需有不斷的一種力量貫徹連繫其間也。若此種力量一旦消失，則全體瓦解矣。

周人立國，是一個坐西朝東的形勢。

任何一個國家，必有其立國之形勢。此種形勢須由國力來支撐。不斷用力支撐此種形勢，而求其强靱與擴大，即所謂「立國精神」與「立國理想」。相富於此種形勢之各項措施，即所謂「立國規模」。一個國家知有此形勢與規模而繼續不懈，此為國家之「自覺」。待此國家理想消失，精神懈靡，陷於不自覺之睡眠狀態，則規模漸壞，形勢日非，而國遂不國。

其國力的移動，大勢可分兩道。

第一道由陝西出潼關，向河、洛，達東都，經營黃河下流。此武王伐殷、周公東征之一線。

第二道由陝西出武關，向江、漢，經營南陽、南郡一帶，以及淮域。此文王化行南國之一線。

昭王南征不復，是周人勢力東展在第二線上之挫折。

穆王西征，是周人勢力東展在第一線上之擴大。

穆王西征之傳說，據穆天子傳所載，係自洛邑渡漳水，絕太行，

鈃山，即井鈃。

循滹沱，北征犬戎，依然為第一線之繼續伸展。其循而西行，恐不出陝西西北部，至遠及於甘肅。

秦、漢以後，中國一統，立國形勢大變，以前之向外發展，至是變成只在腹裏活動，與當時人之想像不合，故說古史者無意間都將地理方向倒了。一說到穆王西征，則想像其直去西域新疆。雖與古史眞相不合，亦見當時人自有其很深的國家理想與國家精神。

宣王中興，其力征經營者，依然是此兩路。

詩江漢，召穆公平淮夷也。詩常武，尹吉甫征徐戎也。此乃宣王之南征，循上述第二線。詩出車，南仲城朔方，伐玁狁、西戎。詩六月，尹吉甫伐玁狁至太原。

朔方、太原，大體均在今山西省南部黃河北岸。「方」，疑即「舜陟方乃死」之方山，近安邑。太原者，春秋昭元年：「晉荀吳敗狄於太原。」公羊云：「此大鹵也。」穀梁云：「中國曰太原，夷狄曰大鹵。」正指今解縣鹽池，則方與太原近在一地。

詩采芑，方叔征蠻荆也。

此詩之蠻荆，疑即指玁狁，非後世楚地荆州之蠻。虢季子白盤記伐儼狁事，亦云「用政䜌方」，禹貢「荆、岐旣旅」，又曰「導汧及岐，至於荆山，逾於河」，此荆山在陝西不在湖北。方叔征蠻荆，亦當在陝西、山西，不在湖北也。

此乃宣王之北征，循上述第一線。

周人勢力不斷向此兩路線展擴，而周人之封建事業亦遂不斷推進。

詩江漢，召虎徹疆土，錫山土田.詩崧高，封申伯邑於謝.詩烝民，封仲山甫於東方。據此諸詩，見西周封建工作，至宣王時，尙不斷在進展中。蓋封建即是周人之一種建國工作，不斷向東方各重要地點武裝移民，武裝墾殖，而周代的國家亦不斷的擴大與充實。

相應於周人此種軍事政治之推進者，則尙有其「宗法制度」。必三者並觀，乃可以明瞭當時之所謂「封建」。

四　幽王見殺與平王東遷

西周三百年來之力征經營，其面向常對東南，不對西北，

因其時周人之敵，多在東南，不在西北也。

幽王遭犬戎之難，見殺於驪山下，似犬戎居地亦在周之東南。

或偏近西南，而非西北。

左傳昭公四年：「周幽為太室之盟，戎狄叛之。」此等戎狄正近在河南省西南太室山一帶，證一。犬戎由申侯召來，申在南陽宛縣，

漢書地理志。

今河南南陽

城北二十里。

有申城故址。宣王時申遷於謝，在今南陽稍南。大率其國在周東南千數百里。如犬戎在周西北，相距遼遠，申侯何緣越周附戎，戎亦何緣越周合申，形勢不合，證二。據鄭語，當時申、西戎、繒相結。左傳：

哀公四年。

「楚人致方城之外於繒關。」則繒近方城，與申接壤，證三。幽王與申、繒、西戎之聯軍遇於驪山，

故驪戎國。證戎不在周之外而在內。此內外本是後人見解也。

其地在周鎬京與申、繒之間，證四。

鄭語，史伯之告鄭桓公曰：「四方之國，非王母弟甥舅，則夷狄。」亦華戎雜處，幽王前已然之證。

幽王既死，周室遂分裂。

竹書紀年：

見左傳昭公二十六年疏引。

「申侯、魯侯、許文公立平王於申，虢公翰立王子余臣於攜。周二王並立。二十一年，攜王為晉文侯所殺。」此事史記失載。新唐書大衍曆議謂：「豐、岐、驪、攜，皆鶉首之分，雍州之地。」是攜乃岐、豐相近之地名。虢公立攜王，實為主持正義。許與申為同姓，故助平王。又今本紀年，同立平王者尙有鄭。鄭桓公為周司徒，見周將亂，早謀東遷。鄭武公娶申侯女，為夫人，曰武姜，

即鄭莊公之母。

故鄭、申亦同謀。

鄭桓公死於驪山之難，而武公遂與申同護平王東遷也。

魯乃周室東方封建最親、最主要之國家，故申、許、鄭三國乃假託其名義。

觀於平王東遷後，魯國採取不理態度，知以前決不主張立平王也。

晉文侯覬覦黃河西岸之土地，乃起兵殺攜王，自為兼幷。平王德其殺讎，而無力索還故土，立於申乃暫局，於是東遷洛邑。

史記不知其間曲折，謂平王避犬戎東遷。犬戎助平王殺父，乃友非敵，不必避也。又按：史公言幽王寵褒姒，褒姒不好笑，幽王舉烽，諸侯悉至，至而無寇，褒姒乃大笑.幽王為之數舉烽。及犬戎至，舉烽，諸侯救不至，遂殺幽王。此委巷小人之談。諸侯兵不能見烽同至，至而聞無寇，亦必休兵信宿而去，此有何可笑？舉烽傳警，乃漢人備匈奴事耳。驪山之役，由幽王舉兵討申，更不需舉烽。史公對此番事變，大段不甚了了也。

鄭武公則藉此幷虢自大，故曰：「周之東遷，晉、鄭焉依。」

左傳隱公六年。

秦人亦乘機侵佔岐西地，與晉連壤通好。此乃西周東遷時西方一部分諸侯情勢之大概。

及平王東遷，以弒父嫌疑，不為正義所歸附，而周室為天下共主之威信亦掃地以盡，此下遂成春秋之霸局。

平王宜臼乃申侯甥，申侯為其甥爭王位，故聯犬戎殺幽王。凡擁護平王諸國，如許、申、鄭、晉、秦、犬戎等，皆別有野心，形成一非正義之集團，為東方諸侯所不齒。因此周室束遷後，政令亦驟然解體。

第二編　春秋戰國之部

第四章　霸政時期

春秋始末

西周末葉，中國已有明確可據的編年歷史記載。

史記三代世表：「孔子因史文，次春秋，紀元年，正時月日，蓋其詳哉。至於序尙書，則略，無年月.或頗有，然多闕，不可錄。故疑則傳疑，蓋其愼也。」今按：春秋託始魯隱公元年，實周平王四十九年，而史記三代世表則始於西周共和元年，相距百十有九年。史公既極稱孔子傳疑之愼，則史公記年自必有所本。故知中國古史紀年，至遲造始於西周末葉，必已明確可依據也。

惟不得據此謂西周共和以前必無明確年歲。如史記魯世家載伯禽以下諸君年數是也。豈有魯室已有諸君年歲之記載，而周天子王家顧無之？蓋因史文散佚，史公未之見。史公旣師孔子之愼，故遂不之論耳。

孔子作春秋，則為中國第一部完整的編年史，後世卽名此時期為「春秋時期」。

一　春秋年歷及分期

春秋時期可以說是東周史之第一段落。此段落約占三百年。

春秋自魯隱公元年迄魯哀公十四年，凡二百四十二年。左傳記載史事較春秋為明備，又下續至哀公二十七年終，凡二百五十五年。若自周平王東遷一幷計入，共三百零三年。

此三百年的歷史，可以稱為「霸政時期」的歷史，仍可本此分三段落：

一、霸前時期　迄魯莊公八年，

翌年齊桓公立。

凡八十五年。

二、霸政時期　自魯莊公九年

齊桓公元年。

起，迄魯襄公十五年，

晉悼公卒。

凡一百二十八年。

三、霸政衰微時期

卽大夫執政期。

凡九十年。

附春秋時期周室帝系表

二　霸前時期之形勢

周室東遷，引起的第一個現象，是共主衰微，王命不行。

平王崩，魯不奔喪。桓王二十餘年，五聘魯。

魯為東方姬姓諸侯之宗國，平王之立，魯蓋不之擁戴，王室命令因此不行於東諸侯。故桓王繼位，乃竭意聯歡於魯也。

鄭莊公射桓王中肩。

平王之東，以晉、鄭諸國相狼狽，惟至平王晚年，似有轉親虢國之意。（殆惡鄭之專。）故左傳謂：「王貳於虢，鄭伯（莊公）怨王，王曰：『無之。』周、鄭交質。」及平王卒，周人終用虢公，與陳、蔡、虢、衛伐鄭，為鄭所敗。蓋王室旣東，亦漸有意轉變其往日之地位與關係，而卒於不能自拔也。虢於惠王二十二年為晉所滅，申則於莊王時為楚所滅，自是王室益不振。

王命不行下引起的第一個現象，則為列國內亂。

魯為周室所封東方最親、最有地位之諸侯，

史記謂：「成王命魯得郊祭文王，有天子禮樂，以褒周公之德。」禮記明堂位則謂：「成王以周公有勳勞於天下，是以命魯公世世祀周公以天子之禮樂。」其說信否不可知，要之魯在東諸侯中，實居首領之地位，則可斷言也。

惟周室之東，魯即表示不擁戴之態度。

此以平王得政之來歷言之，亦不可為非，惟魯、衛諸邦亦並不能對王室有所盡力匡正。

而不久魯亦內亂，桓公以弒兄

隱公。

自立，

鄭首先承認。

於是列國篡亂相乘。宋華督弒殤公，

桓二年。

晉曲沃伯殺哀侯，

三年。

陳公子佗殺太子免自立，

五年。

曲沃伯又弒小子侯，

七年。

鄭祭仲逐昭公立厲公，

十一年。

復逐厲公納昭公，

十五年。

衛逐惠公，

十六年。

鄭高渠彌弒昭公，

十七年。

齊襄公殺魯桓公，

十八年。

前後十九年之內，禍變迭起有如此。

王命不行下引起的第二個現象，則為諸侯兼幷。

見於春秋國數凡五十餘。

見公羊疏。

若並見左傳者計之，有百七十國。其中百三十九國知其所居，三十一國亡其處。

此據晉書地理志。

然舉其大者，不過十餘。

史記十二諸侯年表為魯、衛、齊、晉、楚、宋、鄭、秦、陳、蔡、曹、燕、吳。（索隱：「篇言十二，實敍十三。」）據顧棟高春秋大事表所載，楚幷國四十二、晉十八、齊十、魯九、宋六，其他不具舉。

又自列國內亂、諸侯兼幷下引起一現象，則為戎狄橫行。

當時中國本為一種華、夷雜處之局。

舊說東夷、南蠻、西戎、北狄，各遠居四裔，而諸夏在中原.此觀念殊不可恃。當時蓋為一種華、夷雜處的局面。

如左文九年秋：「楚自東夷伐陳」，似東夷在陳、楚間。魏策：「楚破南陽九夷」，則九夷在南陽。陸渾蠻在伊、洛上源，故晉荀吳欲滅陸渾，先有事於三塗。哀四年夏，楚謀北方，襲梁，圍蠻氏。隱二年春，「公會戎於潛」.（今山東曹縣境）秋，「公及戎盟於唐」。（今山東魚臺縣）僖二十四年，王子帶以狄人伐王。上舉諸例皆可見。

而此局面自始即然，亦並非自周王室東遷，四裔異族乃始交侵而入中國。

此觀上篇論周人封建真相便知。

蠻、夷、戎、狄亦非四種絕不同的民族，故蠻夷可兼稱。

楚武王自謂「我蠻夷也」。

戎狄、

管仲云：「戎狄豺狼。」魏絳云：「戎狄荐居。」

夷狄、

燕策有「北夷」

。蠻戎，

春秋有「戎蠻子」。

皆可兼稱。

諸夏與戎狄亦多種姓相同，如晉獻公娶大戎狐姬，

生重耳，卽晉文公。

又娶小戎子，

生夷吾，即晉惠公。

又娶驪戎女驪姬，則戎有姬姓，

時人謂「同姓相婚，其生不蕃」，遂以晉文公為異徵。又齊靈公有戎姬。

又有子姓。姜戎自稱四岳之後。

左傳襄公十四年。

國語富辰曰：「廬有荆嬀」，

韋昭曰：「廬，嬀姓國。荆嬀，廬女，為荆夫人。」

春秋稱盧戎，

楚滅之，為盧邑。漢置中廬縣，屬南郡。

是戎亦有嬀姓。左傳子魚曰：「任宿、須句、顓臾，風姓也，實司太皡與有濟之祀以服事諸夏。」則此諸族，當時亦目為夷，不與諸夏伍。

華、夷通婚，尤為習見。

周襄王娶狄后。齊桓三夫人，曰王姬、徐嬴、蔡姬。徐則當時目為夷者。晉獻公娶戎女，已見前。晉文公娶叔隗，以季隗嫁趙衰，生子盾，隗係北戎姓也。潞子嬰兒之夫人，乃晉景公姊。呂相謂：「白狄，我之婚姻。」趙襄子姊為代（北狄）王夫人。狐犯為晉文公外舅，其子狐毛、狐偃，偃子射姑，卽賈季，晉亂仍奔狄。

因此華、戎聯盟之事亦屢見。

郩之役，晉有姜戎。鄢陵之戰，楚有東夷。齊、衛、魯、鮮虞聯師伐晉。尤著者，則如申、繒、西戎聯師殺幽王。

所謂諸夏與戎狄，其實只是文化生活上的一種界線，乃耕稼城郭諸邦與游牧部落之不同。

當時華、戎分異，自生活上言，則如姜戎氏云：「我諸戎飲食衣服不與華同」是也。

左襄十四年。

自言語上言，則如姜戎氏又稱「言語不達」，史記由余「其先晉人，亡入戎，能晉言」是也。自禮服上言，則如平王東遷，辛有適伊川，見被髮而祭於野者，曰：「不及百年，此其戎乎？其禮先亡矣！」孔子曰：「微管仲，吾其被髮左衽矣！」是也。自戰事上言，則如鄭人與北戎戰，曰：「彼徒我車」是也。凡此諸別，言語一項似不重要。齊、楚南北方言即不同。至生活、禮服諸端，其重要關鍵，實在耕稼與游牧之別。故曰：「狄之廣莫，於晉為都。」

左莊二十八年。

又曰：「戎狄荐居，貴貨易土，土可賈。」

左襄四年。國語謂「與之貨而易其土」。

惟其為耕稼的社會，故有城郭、宮室、宗廟、社稷、衣冠、禮樂、車馬、貨賄，此則為諸夏。惟其為游牧的社會，故無上述城郭、宮室諸文物，而飲食、衣服種種與諸夏異，而成其為蠻夷戎狄。耕稼與游收，只是一種經濟上、文化上之區別，故曰：諸夏用夷禮則夷之，

如春秋僖二十七年杞桓公來朝，用夷禮，故曰「子」。乃禹後也。

夷狄用諸夏禮則諸夏之。

如楚自稱「蠻夷」，其後與於中原諸侯之會盟，蓋不復有以蠻夷視楚者。

西周封建，本為一種耕稼民族之武裝拓殖。

此已詳前篇。又樂記謂：「武王旣克殷，未及下車而封黃帝之後於薊，封帝堯之後於祝，帝舜之後於陳.下車而封夏后氏之後於杞，封殷之後於宋。」蓋耕稼城郭之國，本已先周而有。周人不能盡滅之，以與周之諸侯並存.而此諸邦亦力不敵周人，認為共主，以天子禮奉事之。

除卻錯落散處的幾十個

乃至百數十個。

城郭耕稼區域以外，同時還存有不少游牧部族縱橫出沒，只不侵犯到城郭諸邦的封疆以內，雙方可以相安無事。現在則乘城郭諸邦之內外多事而來肆其侵擾。

舉其著者，如隱九年，北戎侵鄭。

鄭伯曰：「彼徒我車。」是戎皆步卒。如舊說，北戎在無終，（今河北玉田西）不能遠侵及鄭.敗後亦將不獲仍返故居。

桓六年，北戎伐齊。莊十八年，公追戎於濟西。

此戎東侵齊、魯，南侵鄭，居地蓋略可推。

三十年，山戎病燕。

此當為南燕，與宋、衛地相近，卽在今黃河北岸。舊說謂在薊、（今河北北平）易，（今河北雄縣）亦非。

三十一年，齊伐山戎。

公羊傳：「齊侯來獻戎捷，旗獲而過我。」正義：「凡言『過』，謂道所經過。」齊伐山戎過魯，則此山戎不在齊北。

三十二年，狄伐邢。

閔元年，齊救邢。

閔二年，狄入衛。

僖元年，邢遷夷儀，齊師、宋師、曹、師城邢。二年，諸侯城楚邱，封衛。

其時狄勢正盛，又滅溫、伐齊、伐魯、伐鄭、伐晉，並蹂躪王室。自今山西迄河北、河南、山東諸省，皆其所出沒。蓋閔、僖之世狄最盛。

當時諸夏所最感威脅者，南方有抱帝國主義兼幷政策之楚國。

楚之先亦顓頊後，

史記楚世家。

始起在漢水流域丹、淅二水入漢處，曰丹陽。

依宋翔鳳過庭錄所考。

至楚武王始大，

武王立在周平王三十一年。

自謂：「我蠻夷也。今諸侯皆為叛，相侵，或相殺，我有敝甲，欲以觀中國之政。」於是自號武王。漢陽諸姬，楚實盡之。地方千里，最為當時強國。

北方有抱掠奪主義的山中之北戎。

此種戎狄，大部在黃河北岸太行山脈中，故曰山戎。其戰鬪皆徒步。又稱北戎者，據當時中原諸夏之稱呼。後人以見有「北」稱，遂謂必遠在北塞之外，此皆以後代眼光讀古史之誤也。

故云：「南夷與北狄交，中國不絕若線。」

語見公羊傳。

在此形勢下，產生齊桓、晉文之霸業。

三　齊桓晉文之霸業

霸者標義，大別有四。

一、尊王。　穀梁傳葵丘之盟，「壹明天子之禁」。當時霸者號令，即替代已衰之王權也。周王使宰孔賜齊侯胙，命「無下拜」，齊侯卒為下拜。

僖九年。

管仲平戎於王，「王以上卿禮饗之，仲辭，受下卿之禮而還。」

僖十二年。

此皆當時齊桓、管仲竭力尊王之表示。

二、攘夷。

三、禁抑篡弒。　凡某國遇篡弒，同盟諸國互不承認，並出兵平亂，另立新君。葵丘盟辭：「毋易樹子，毋以妾為妻，毋使婦人與國事」，皆為此發。

四、裁制兼幷。凡在同盟，互不侵犯，有爭端，請於盟主，公斷。某國遇外寇，同盟諸國出兵相救。葵丘盟辭：「毋壅泉，毋遏糴」，皆為此發。

正為針對上列時代病之特效藥。

自周室東遷，西周封建一統之重心頓失，諸侯如綱解紐，內

篡弒。

外

兼幷掠奪。

多事，亟亟不可終日。自有霸政，而封建殘喘再得苟延。霸政可以說是變相的封建中心。其事創始於齊，

其霸業之大者，為伐山戎、救燕、存邢衛、伐楚、盟於召陵，定襄王之位。

贊助於宋，而完成於晉。

其霸業之大者，為納襄王、殺王子帶、（召狄攻周者。）救宋、敗楚城濮、召周天子盟於踐土。

齊桓會諸侯十五次，宋每次必預。其次為魯、鄭、陳三國，各得十次。又次為衛，得九次。又次為曹、許，各得七次。其間尤以齊、魯、衛、曹、鄭、宋六國，可謂諸夏之基本結合。此為諸夏結合之第一期，大率在東部與中部，乃黃河下流東部一帶及黃河中游南岸之結合也。晉自曲沃篡位，專務侵吞，

其實平王之東，晉已開始為兼幷之野心企圖。曲沃篡位，正從晉人向外作非義之兼幷所引起。

齊桓會盟，晉人不預。然晉國內部爭篡迭起，晉公子重耳逃亡在外，遍歷齊、宋、曹、衛、鄭諸國，南至楚，西至秦，而返國得位。其在外及見齊桓、宋襄，既熟知天下大勢，返國後乃一變晉國以前之態度，

晉滅同姓國極多，然皆在獻公前。

參加諸夏集團，而為齊、宋霸政之代興。自是霸業常在晉。

由襄、（禦秦、侵鄭，又敗狄。）靈、成、景、（為楚敗於邲。）厲，（勝楚鄢陵。）而至悼，抗楚和戎，復霸。平公立，與楚平，弭兵。

此為諸夏結合之第二期，東部、中部之外，又加入中北部，即黃河中游之北岸也。

齊在臨淄，

太公封營丘，六世徙薄姑，七世徙臨淄，地望皆近，卽今山東臨淄縣也。

東負海，魚鹽蠶桑，已樹富強之基。惟西南適値魯、衛諸邦，為姬姓主要國家，文化既較高，與齊關係亦密，齊於道義及勢力兩方，皆無法幷吞。

齊孝公伐魯，魯使展喜犒師，曰：「魯人何恃？」曰：「恃先王之命。昔周公、太公股肱周室，夾輔成王，盟曰：『世世子孫，無相害。』恃此不恐。」齊竟囘師。柯之盟，曹沫劫桓公反魯侵地，桓公亦卒聽管仲諫許之。周天子以南陽賜晉，陽樊不服，圍之，或呼曰：「此誰非王之親姻，其俘之耶？」乃出其民。此可見當時諸夏間之關係。惟楚曰：「我蠻夷也」，坦白主兼幷，到底因此失諸夏同情，不能心服，而楚之勢力亦終難北進。

齊桓既於國內篡弒紛亂中得國，故轉而創建霸業。宋為周室之賓，先朝勝國，其勢最孤，又處四戰之地，入春秋以來，內亂外患更迭相乘，無時或息，故贊助齊桓，獨出誠意。齊桓亦屬其太子孝公焉。惟宋國四圍，無可發展，其勢本弱，故謀霸不成，為楚所敗。晉人自稱：「居深山之中，戎狄之與鄰」，滅國既多，國力已強。然重耳出奔，狄人勢力已瀰漫於晉之四周。

晉文公初居蒲，又從狄君田渭濱，是「奔狄」在晉西。在狄十二年，去狄，行過衛，是「去狄」在晉東。晉國不啻在狄懷抱。

其所至如齊桓、宋襄，優禮有加者，皆有志搏結諸夏以成霸業者也。如衛、曹、鄭諸國，凡不禮於重耳者，皆目光短淺，惟力是從者也。楚既野心勃勃，秦亦刻意東伸。韓原之敗，秦始征晉河東。

左傳。

楚之圍宋，曹、衛、鄭諸國皆已折而入於楚矣。晉非圖霸，亦幾不能自全。

圖霸則可挾諸夏之力以抑楚、秦，而吞狄自廣也。

惟齊桓僅能阻止狄勢不侵入大河之南岸。

孔子曰：「微管仲，吾其披髮左袵矣！」其時苟非諸夏之大團結，則狄患不可設想。管仲告桓公：「戎狄豺狼，不可厭也.諸夏親暱，不可棄也。」實為當時一最重要之觀念，可以使歷史命運為之轉變，故孔子力稱管仲之仁。

北岸自邢、衛淪陷，諸夏勢力竟難復興，而晉、狄鬪爭，遂為當時一要事。

僖二十七年，晉人作三行以禦狄。

此在勝城濮後，以狄皆步卒，便於山險，故晉亦編練步軍也。

三十三年，狄伐晉，晉侯

惠公。

獲白狄子。

此在文公死之翌年，晉雖倖勝，而元帥先軫死之。

宣十一年，郤成子求成於眾狄，眾狄疾赤狄之役，遂服於晉。

據此狄人雖各分部落，而亦戴共主，別成系統，故得與諸夏抗衡。此下狄勢遂衰。

十五、六年，晉景公滅赤狄。

潞氏、甲氏及留吁。

成三年，伐廧咎如。自是上黨為晉有。襄四年，晉悼公和諸戎。

魏絳謂：「戎狄荐居，貴貨易土。」可見其時戎狄尙是游牧，而其勢猶强，故絳曰：「戎狄事晉，四隣震動。」

是後有肥、鮮虞、鼓、中山，皆為晉所逐滅。

昭十二年晉伐鮮虞，入昔陽。滅肥。又十五年，伐鮮虞，圍鼓。二十二年，滅鼓。杜注：「樂平沾縣東有昔陽城。昔陽，鼓都。」「鉅鹿下曲陽縣西有肥累城，今正定東。」

此諸狄包赤狄之北，

舊說謂是白狄，因前赤狄已滅，而推測言之。惟狄是否只分赤、白，殊無據。

在太行山東麓平地，且亦儼然漸趨於城郭耕稼化矣。晉既廓土於羣狄，其勢力日漸東伸，遂與齊接壤，而以前邢、衛故土淪沒於戎者，至是乃重歸諸夏之統治。

大體西自河、渭之間，東達太行山兩麓，黃河北岸，皆為頑強之羣狄所出沒，其勢又時時越大河而南。諸夏得齊桓、晉文之霸政而稍稍抑其兇焰，毒貝為春秋時期華、戎交鬧一極劇烈之戰陣。

晉人所以能勝此廓清覃狄之重任者，一則因久為諸夏盟主，

自文公至平公，凡八世。

多得貢賦，國力充盈。

參加聯盟諸國，在內可保持政府之安寧，亂臣賊子有所顧忌，不敢輕行篡弒。在外可保國際之平衡，相互間不得輕啟釁端，有事付之仲裁，以和平為職志。是為聯盟國應得之權利。其義務則如國際間之服役，一國有寇患，各國在霸主領導下會師戍守，或助城築，及共同作戰。每逢盟主出師，例得向同盟國乞師。平時則需對盟主納相當之貢幣。諸侯官受方物，

諸侯官司各於齊受其方所當貢天子之物，齊桓責楚：「爾貢包茅不入」，即責其貢周天子以方物也。

始見於僖七年齊桓寧母之盟。「黃人不歸楚貢，楚伐之。」

僖十一年。

其後諸夏亦以貢幣輸盟主。晉文、襄之伯，令諸侯：「三歲而聘，五歲而朝，有事而會，不協而盟。」

昭三年鄭子太叔語。

其後朝、聘彌數，故乃「歲一聘，問歲一朝，再朝一會，再會一盟。」

昭十三晉叔向語。

朝、聘既數，而幣亦日重。晉范宣子為政，子產寓書告以幣重。

襄八年。

平丘之會，子產爭貢賦多寡，自日中至於昏。

昭十三年。

魯之於晉，「職貢不乏，玩好時至，府無虛月。」

襄二十九年女叔侯語。

子產謂：「用幣必百輛，百輛必千人。」

昭十年。

此其大概也。

一則晉自獻公以來，卽不畜羣公子。

獻公聽士蒍說，盡誅羣公子。在惠王八年。

故晉大夫多用異姓，得因材器使，較之魯、衛、齊、宋諸邦多用宗臣者為優。

晉文公以下，諸卿位次屢有更易，故其臣各務於以事功顯。惟自厲公見弒以後，大夫漸強，

史記趙世家。

平公後益甚。韓、趙、魏、范、中行、知氏稱「六卿」，皆非公室也。

一面北方的狄患逐次解除，一面南方的楚人亦逐漸覺悟，

亦可說是逐漸同化。

改變其以前極端的武力兼幷主義，

即「我蠻夷也」的主義。

而漸次要求加入諸夏之集團。

楚莊王滅陳縣之，以申叔時諫，乃復陳。既克鄭，亦退而與之平。既敗晉於邲，其圍宋，宋人告以「易子而食，析骸而爨」之實況，亦退師與盟而反。其時楚人意態已與前不同。

宋向戌提倡弭兵，晉、楚交懽，城郭諸邦的和平聯盟益形擴大。

此可謂諸夏結合之第三期，於東、中、北三部以外，又加入中南部，即南方之中部，江、漢流域之楚國也。自有此弭兵之會，

在襄二十七年。

而諸夏得一相當時期之和平。宋自襄十二年

楚公子貞侵宋。

至定十五年，

鄭罕達伐宋。

凡六十五年。魯自襄二十五年

齊崔杼伐北鄙。

至定七年，

齊國夏伐西鄙。

凡四十五年。衛自襄二十三年

齊侯伐衛。

至定七年，

齊侵衛。

凡四十七年。曹自襄十七年

衛石買伐曹。

至定十二年，

衛公孟彄伐曹。

凡五十九年。鄭自襄二十六年

楚子、蔡侯、衛侯伐鄭。

至定六年，

魯定公侵鄭。

凡四十三年。均不被兵。

總觀當時霸政，有二大要義：

一則為諸夏耕稼民族之城市聯盟，以抵抗北方遊牧部落之侵略，因此得保持城市文化，使不致淪亡於游牧之蠻族。

二則諸夏和平結合以抵抗南方楚國

西方秦國。

帝國主義者之武力兼幷，因此得保持封建文化，使不致卽進為郡縣的國家。

其大勢為文化先進諸國逐次結合，而為文化後進諸國逐次征服。

如晉代齊，楚代晉，吳、越代楚，最後統一於秦。

同時文化後進諸國，雖逐次征服先進諸國，而亦逐次為先進諸國所同化。

此為第二種衝突之消解。

其文化落伍諸部族，則逐次消減，或逐次驅斥。

此為第一種衝突之消解。

在此進展中，諸夏結合之團體亦遂逐次擴大，為中國逐次形成中央大一統郡縣國家之醞釀，而上古史亦逐次宣告結束。

第一、第二、第三期結合已於前言之，第四期則加入吳、越。吳、越本東南方小蠻夷，武力卽勝，轉慕文事，亦爭為諸夏盟主，於東、中、南、北諸部外又加入東南部，即長江下流是也。自戰國秦孝公後，秦人又漸次加入諸夏團體，為第五期.又加入西中部，即河、渭流域是也。

四　霸政衰微後之大夫執政

霸政衰微，變而為大夫執政。大夫執政，一方面可說為封建制度繼續推演所產出，一方面亦可說是封建制度卻因此崩倒。

封建初期的國家，其先只限於一個城圈。

此即所謂「國」。國有三訓：周禮：「惟王建國」，「以佐王治邦國」，「大曰邦，小曰國」，是也。齊語：「參其國而伍其鄙」，國指郊以內，鄙指郊以外，是也。又周禮小司徒：「稽國中及四郊、都鄙之夫家」，質人：「國中一旬，郊二旬，野三旬」，城中曰國，是也。此三義可會為一義，即一國只限於一城是也。

魯頌閟宮：「錫之山川，土田附庸。」左定四年，衛祝佗謂：「分之土田陪敦。」召伯虎敦：「余考止公，僕墉土田。」附庸、陪敦、僕墉，乃一事。然則西周初封，惟周、召大國始許有附墉，即一國可以不止一城圈。

因此當時的中國，

其實大體只限於今豫、魯、晉、燕、陝、鄂、皖、吳諸省，而猶非其全部。

可以有近二百國。

春秋大事表幷古國計，凡二百有九。

其時列國人口極少，

閔公二年：「衛為狄滅，遺民七百有三十人，益之以共、滕之民為五千人，諸侯為立戴公以廬於曹。」僖十八年：「梁伯益其國而不能實，秦取之。」梁君以擴城而無民以實之，梁民以譌言而遽潰，梁竟以亡，則梁之戶口可知。

曠地極多，

封疆郊關之外皆成棄地，此即戎、狄所由出沒，華、夷所由雜處也。左襄四年，魏絳稱虞人之箴曰：「茫茫禹迹，畫為九州，經啟九道，民有寢廟，獸有茂草，各有攸處，德用不擾。」此蓋於茂草之中，經啟九道以通往來。故周語單襄公謂周制「列樹以表道」，道路非列樹表明，即茫茫不可辨。「司空不視塗」，即道茀不可行。「膳宰不致餼，司里不授館」，即行李有困乏之患。

故各國亦常見遷徙。

如衛、晉、楚、

自丹陽遷郢，（江陵）遷鄢。（宜城）

蔡、許、

自許遷葉，遷夷，遷白羽，（內鄕）遷容城。（葉縣）

鄭、齊、吳、

自梅里（無錫）遷姑蘇。（吳縣）

秦

（見後。）

諸國，不勝舉。亦有以外力強遷者，如齊師遷紀郱、鄑、郚.

莊元。

宋人遷宿.

莊十。

齊人遷陽.

閔二。

晉遷陸渾之戎於伊川

僖二十二年。

之類。

以後人口漸繁殖，國家規模日擴大，不僅對舊的有吞幷，對新的亦有城築。

春秋二百四十二年，魯凡城二十四邑，惟郿一邑書「築」，其二十三邑曰「城」。

見舊唐書禮儀志。

「築」者增舊，「城」者新立。春秋書「築」八，書「城」二十三，而定、哀之間凡八城邑，則國家規模之擴大，彌後而彌烈也。

於是列國遂各自分封其大夫。

春秋初，大夫尙無世爵，其後漸有賜氏。

隱、桓時大夫賜氏者尙少，

國君之子為大夫者稱「公子」，公子之子為大夫者稱「公孫」，其次（公曾孫以下）只稱名，如魯在隱、桓之間有無駭、柔挾是也。

無駭卒，羽父為之請族，公命以字為展氏。

公子展之孫。

眾仲曰：「天子建德，因生以賜姓，

如舜居嬀汭，姓嬀氏。

胙之土而命之氏。」

古孝經緯：「古之所謂氏，即國也。」禹貢「錫土姓」，土即氏。「諸侯以字為諡，因以為族。官有世功，則有官族。邑亦如之。」可見世卿、采邑和氏族，乃相聯並起之事。

大夫有氏，即有世襲封邑如小國矣。

於是魯有仲孫、叔孫、季孫、臧孫，齊有高氏、國氏、崔氏、陳氏，衛有孫氏、寧氏，晉有樂氏、郤氏、韓氏、趙氏、魏氏，鄭有罕氏、駟氏、游氏，皆世卿也。

漸稱「子」。

僖公以前，大夫並以伯、仲、叔、季為稱，

三桓如共仲、僖叔、成季。

雖貴不稱「子」。僖、文以後，晉、齊、魯、衛之執政皆稱「子」。鄭間稱之，餘則否。

魯惟三家稱「子」，餘亦否。

稱「子」則即為封君矣。

其後學者稱「子」，如孔子是也。又後學者之門人稱「子」，如有子、曾子、樂正子是也。

於是原先的侯國，儼然如一新中央，而大夫采邑則儼然成一小侯國，所以說是西周封建的繼續推進。

又因當時聯盟各國，會聘頻仍，諸侯畏勞，常使卿大夫代行。

會有三例：一曰「特會」，兩君相見也。初諸侯特會，

多在隱、桓以前。

次大夫特會諸侯，

多在文、宣以後。

又次大夫特會大夫。二曰「參會」，三以上為參。三曰「主會」，伯者主之。初諸侯主會，始自齊桓北杏之會。次大夫主諸侯之會，自鍾離之會始。

先有大夫特會，乃有大夫主會。

又次則大夫主大夫之會，而諸侯高拱不預矣。

卿大夫旣有外交，往往互相援結，漸漸形成大權旁落之勢，於是大夫篡位，造成此後戰國之新局面。

魯大夫逐君始於昭公。宣公時，季氏始專政。定公時，則家臣有囚大夫者。晉卿專政始襄公。

襄元在魯僖三十三年。

鄭卿自僖公之立，始見於傳。

僖元在魯襄三年。

五　春秋時期之一般文化狀態

春秋二百四十二年，一方面是一個極混亂緊張的時期.但另一方面，則古代的貴族文化，實到春秋而發展到它的最高點。春秋時代常為後世所想慕與敬重。

大體言之，當時的貴族，對古代相傳的宗教均已抱有一種開明而合理的見解。

左傳所記天道、鬼神、災祥、卜筮、夢等事蹟雖多，然當時一般見解，實已不見為十分迷信。所謂「天道遠，人道邇」、「鬼神不享非禮」等諸觀念，已普遍流行。

因此他們對於人生，亦有一個清晰而穩健的看法。

當時的國際間，雖則不斷以兵戎相見，而大體上一般趨勢，則均重和平，守信義。

因此能造成國際間的和平團體，繼續歷有二百年之久.而當時的國際公法，亦極為高明可貴。

外交上的文雅風流，更足表顯出當時一般貴族文化上之修養與瞭解。

當時往往有賦一首詩，寫一封信，而解決了政治上之絕大糾紛問題者。左傳所載列國交涉辭令之妙，更為後世豔稱。

卽在戰爭中，猶能不失他們重人道、講禮貌、守信讓之素養，而有時則成為一種當時獨有的幽默。

一披讀當時諸大戰役之記載，隨處可見。

道義禮信，在當時的地位，顯見超出於富強攻取之上。

此乃春秋史與戰國史絕然不同處。

左傳對於當時各國的國內政治，雖記載較少，

此指涉及一般平民社會者而言。

而各國貴族階級之私生活之記載，則流傳甚富。

一部左傳，盡於列國君卿大夫私生活之記載，以及其相互間之交涉。（卽是內政與外交。）故可稱當時十足是一貴族社會也。

他們識解之淵博，

對於古代歷史文化的遺傳之認識與闡發。

人格之完備，

對於實際政治、人事問題之應付與理想。

嘉言懿行，可資後代敬慕者，到處可見。

亦復普遍於各國，幾乎稍有名的幾國，均有他們極可敬慕的人物。

春秋時代，實可說是中國古代貴族文化已發展到一種極優美、極高尙、極細膩雅緻的時代。

貴族階級之必須崩潰，平民階級之必須崛興，實乃此種文化醞釀之下應有之後果。

此下戰國興起，浮現在上層政治的，只是些殺伐戰爭，詭譎欺騙，粗糙暴戾，代表墮落的貴族.而下層民問社會所新興的學術思想，所謂中國學術之黃金時代者，其大體還是沿襲春秋時代貴族階級之一分舊生計。精神命脈，一氣相通。因此戰國新興的一派平民學，並不是由他們起來而推翻了古代的貴族學，他們其實只是古代貴族學之異樣翻新與遷地為良。

此是中國文化一脈相承之淵深博大處。

第五章　軍國鬪爭之新局面

戰國始末

春秋以下，

自周貞定王二年，即魯悼公元年始。

迄於秦始皇二十六年統一告成，其間共二百四十六年，後世目為「戰國時期」。

一　戰國年歷及分期

本時期的歷史記載，因秦廷焚書，全部燬滅。西漢中葉司馬遷為史記，已苦無憑。

史記六國表自序曰：「秦既得意，燒天下詩、書，諸侯史記尤甚，為其有所刺譏也。其後詩、書復見。

此以流布民間，故雖經秦火而未絕，春秋及左傳等皆幸存。

而史記獨藏周室，以故滅。

此云「藏周室」者，乃以偏概全之辭，當時各國史記各藏其國之政府，而民間無流傳，故一火而滅也。

獨有秦記，不載日月，其文略不具，然亦有可頗采者。余因秦記，踵春秋之後，起周元王，表六國時事。」按：史公本秦記表六國時事，本屬不得已。惟秦自孝公以前，僻在雍州，不與中國諸侯之會盟，中國諸侯以夷翟遇之。

此亦史、記語。

其時秦與東方各國交涉既疏，故秦記載東方事必略而不免於多誤。今六國表於秦孝公前幾於無事可載者以此。至宋司馬光為通鑑，託始周威烈王二十三年，自左傳終至通鑑始，中間缺去六十四年，無詳確之編年史。又通鑑雖託始周威烈二十三年，而記載殊疏略，至周顯王三十五年

魏、齊會徐州相王之歲。

以下，記載始可得而詳。故顧炎武日知錄謂此一百三十三年，史文缺佚，考古者為之茫昧也。

晉代

太康時。

於汲縣古冢

當時考知係魏襄王冢。

發見竹書，

共七十五車。

內有紀年十五篇，實為未經秦火以前東方僅存之編年史，惟後亦散失。

今世流傳之竹書紀年，乃宋後蒐輯之本，多有改亂。

因此本時期史事，較之上期，

春秋時代。

有些處轉有不清楚之感。

著者曾據紀年佚文，校訂史記六國表，增改詳定不下一、二百處，因是戰國史事又大體可說。惟頗有與史記相異處。一切論證，詳所著先秦諸子繫年一書。此下論戰國大勢，即據此書立論，故與舊說頗不同。讀者欲究其詳，當參讀該書也。

大略言之，本時期歷史，又可分為前、後兩期。

第一期是周代宗法封建國家之衰減。

此承春秋晚期大夫專政之局面而來。晉分為三家，

魏、韓、趙。

齊篡於田氏，

田氏本陳公子，因亂奔齊。「田」、「陳」同音之轉。

魯則三桓強於國內，公室僅如小侯。衛勢日削，自貶其號曰侯。吳滅於越，陳、蔡滅於楚，鄭滅於韓。史記所譜春秋十二諸侯，能繼續保持其重要地位者惟楚、秦二國而已。

越、宋雖存，於戰國全時期不甚重要。

大抵春秋宗法封建國家之文化，最高者為魯、衛兩國，

魯得周室大量文物之分封，衛則承襲殷商舊都之流風餘韻。故詩經所收十五國風，以邶、鄘、衛為盛。河北之衛雖為狄破而遷河南，惟文化依然可觀。故孔子曰：「魯、衛之政，兄弟也。」又曰：「衛多君子。」孔子出亡在外十四年，大半淹留於衛國。

其次為齊，

故孔子曰：「齊一變至於魯，魯一變至於道。」孔子弟子，魯、衛最多，次則齊人。

又其次為晉。

故孔子曰：「齊桓公正而不譎，晉文公譎而不正。」孔門弟子，晉籍甚少，孔子亦未過其境。

秦、楚則自始即以蠻夷見外於諸夏。

春秋時期羣目楚人為蠻夷，以楚主武力兼幷最烈，與諸夏宗法封建勢力根本相衝突也。及戰國中期以後，羣目秦人為夷翟，而再不見斥楚為蠻夷者，因其時抱兼幷野心者乃秦，而楚人則久與東方諸國聯盟一體也。可見當時所指斥為夷翟者，並非就種族血統立說。

魯、衛以文化維持當時宗法封建國家之傳統尊嚴，齊、晉則以武力維持當時宗法封建國家之傳統地位。楚、秦則代表相反對之一種勢力也。諸國中受封建傳統文化束縛愈深者，其改進愈難，故魯、衛遂至積弱不振。其受封建傳統文化束縛較淺者，其改進較易，故齊、晉相繼稱霸於春秋，亦不能如魯、衛之久保其君位之傳統，而見篡於大夫.而經君統篡弒以後，更得急速改變其國家之內部組織，自宗法封建國家激轉而為新軍國。秦、楚則以受封建傳統文化之薰陶更淺，故其國家可以不經內部君統篡易而亦追隨改進為新軍國焉。

最要的是齊、晉兩國之君統篡易，維持春秋以來二百數十年封建文化之霸業，遂以中歇。

「諸夏親暱，尊王攘夷」之後面，有一姬、姜宗姓之觀念。及晉、齊篡奪後，此觀念遂不復有。

諸夏和平聯盟之鎖鏈已斷，各國遂爭趨於轉換成一個新軍國，俾可於列國鬪爭之新局面下自求生存。

此一時期中，春秋城郭聯盟之舊國際形勢已破壞，以後軍國鬪爭之新形勢未完成，在中間成為一個過渡時期。卽是春秋末以迄於魏武侯卒年，

周烈王五年。

凡共九十年。前一段亦可說是越國的稱霸期.

春秋末乃至戰國初之吳、越稱霸，即是「霸政時期」之尾聲，「軍國時期」之先兆，而為其間之過渡也。

後一段則是三晉分立，魏國漸盛期。

第二期是新軍國成立以後之相互鬪爭時期。

此時期又可分為四期：第一期是梁惠王稱霸時期，

魏之全盛期。自惠王遷大梁，魏亦稱梁。

亦可說是梁、齊爭強時期。此期自梁惠王元年至齊、魏徐州相王，凡三十七年。

魏承文侯、武侯長時期之國內建設，

文侯五十年，武侯二十六年，父子前後共七十六年。文侯自正式稱侯（在第二十二年。）以來，亦已五十四年。史記誤短二十二年。

任用李克、吳起諸人，成為入戰國以後第一個簇新的新軍國。

其後吳起入楚、商鞅入秦，皆承襲魏國已成規模而變法。

地處中原，又為四戰衝要之區。

魏初居安邑.文侯都在鄴.武侯則都魏縣.惠王即位，遷大梁。

自謂承襲晉國，開始第一個起來圖霸.遷都大梁以爭形勢。

此在梁惠王早年，史記誤謂在梁惠王晚年，畏秦而避。其時舊的國際形態已變動，新的國際形態未完成，各國皆遷都以爭形勢。如趙則自晉陽遷中牟，（此中牟在河北。）又遷邯鄲，志滅中山以抗齊、燕。韓則自平陽遷陽翟，又遷新鄭，意在包汝、潁以抑楚、魏。秦孝公自雍遷咸陽，以便東侵。宋亦自歸德遷彭城，以承越之衰而圖泗上諸小國。皆是也。

次謀統一三晉，恢復春秋時代晉國之全盛地位。不幸伐趙、伐韓，皆為齊乘其後。

梁惠王初起即攻趙，圍邯鄲三年，拔之。韓則懾於梁威而相從。齊乘其弊，敗魏桂陵，秦亦乘問取梁河西地。梁不得不仍歸趙邯鄲以和。此為梁國圖霸初次所受之挫折。其後韓亦不復服梁，梁遂伐韓，為再謀統一三晉之奮鬪。五戰五勝，韓幾不國，而齊又徐起乘其弊，敗梁馬陵。梁之霸業再挫。

梁既再敗於齊，乃與齊會徐州相王，

史記誤以為是襄王時。

平分霸業。

當時惟楚自春秋以來已稱王，梁亦先自稱王，至是乃與齊互稱，為國際相王之開端。自是各國相繼稱王，共凡九國，即梁、齊、楚、秦、宋、韓、趙、燕、中山是也。

第二期是齊威、宣、湣三世繼梁稱霸期，

齊之全盛期。

亦可說是齊、秦爭強時。此期自齊、魏相王下迄齊滅宋，凡四十八年。

齊自田和篡位稱侯，

後魏文稱侯四十年。

傳兩世，

侯剡與桓公。史記漏田和以前悼子，及田和以後侯剡，凡兩世。故六國表齊年亦多誤。

至威王，兩敗梁國，

桂陵與馬陵。

遂繼梁惠而稱王。

史記誤以為在宣王世。

其子宣王繼之，國勢大盛。而其時秦亦漸強，

秦孝公用商鞅變法，至子惠王亦稱王，後齊、梁相王九年。

用張儀，專務離間梁、楚以孤齊。

時梁尙强，惠施為相，主與齊和，梁、齊聯和則可以弭兵息爭。惠王誤信張儀，折而入秦，欲減西顧之慮，東向報齊。又齊、楚方睦，張儀兩使楚，楚懷王亦誤信儀，絕齊入秦。此當時外交上形勢也。史記誤謂在張儀前有蘇秦合從，並謂蘇秦合從以趙為盟主。趙武靈稱王最在後，其時為趙肅侯，尙未稱王，無為盟主資格。又其時大國有九，若東方合從，應有八國，不應預先排除以後先亡之宋、中山二國。孟子僅言公孫衍、張儀「一怒而諸侯懼，安居而天下熄」，以兩人更迭為秦、梁二國相，在國際形勢上足以引起變動也。蘇秦僅為燕往來奔走於齊，無牽動國際力量。

於是漸漸造成秦、齊勢力均衡之局面。

秦昭王約齊湣王稱東、西帝，其事未果，正猶梁約齊稱王，皆畏齊，不敢一國獨稱也。

而齊則志在北進侵燕，南進侵宋以自廣。

齊為第一等强國，故積極的主侵略。齊宣王告孟子「有大欲，欲幷諸侯一天下」是也。（齊宣王伐燕，史記誤以為齊湣王。）秦次於齊，故僅在外交上用手段孤削齊勢。其時若燕、趙欲合從，當合從對齊，用不著合從對秦。至蘇秦時梁勢尙强於齊，故知蘇、張從橫乃此後策士偽造，非當時情實。

至齊湣王滅宋，國際均勢破裂，此下遂起大變局。

第三期為秦昭王繼齊稱強期，

秦國全盛期。

亦可說是秦、趙爭強時期。此期自齊滅宋下至趙邯鄲圍解，凡二十九年。

齊宣王滅燕，國際均勢動搖，各國環顧不安，宣王終於不敢吞燕而止。及齊湣王滅宋，國際均勢再度破壞，燕人崛起，乘機復仇，樂毅聯合秦、魏、韓、趙五國之師入齊。湣王走死，自是齊遂不振，而秦勢獨強。其時趙國經武靈王胡服騎射滅中山，

其事在齊滅宋前十五年。趙、中山皆第二、第三等以下國，故兩國相幷，對整個時局，不如齊滅燕、齊滅宋之足以惹人忌嫉。

國勢驟盛。

蘇秦說趙曰：「山東建國，莫如趙强。」移之此時，乃合情實。

其時東方有力抗秦者遂推趙，

六國（宋、中山已滅。）合從抗秦，以燕為發動，以趙為盟主，必此時期中策士所偽造。

於是有長平之戰，

此為戰國二百年最大、最烈之戰事。

趙為秦敗，於是秦幷天下之形勢遂成。

第四期為秦滅六國期。此期自秦解邯鄲圍後迄秦始皇二十六年，凡三十六年。

按：史記載戰國事，於初期最晦，如越勾踐遷都，韓、魏、趙分晉，魏文、武兩世霸業之經營，皆未備。故於戰國中期事亦多昧於情勢，於當時各國國勢升降及離合聚散之間，往往不能言。而梁惠之霸業，齊威、宣與梁爭衡，徐州會後之各國稱王，與夫秦人之因利乘便以培植其東侵之基礎者，皆不能詳。獨於晚世策士偽造蘇、張縱橫之說，娓娓道之，去實遠矣。以上分期，庶稍近當時眞相。讀者欲知其詳，當閱先秦諸子繫年。

附戰國時期周室帝系表

二　從宗法封建到新軍國之種種變遷

從春秋以前之宗法封建，轉移到戰國時代之新軍國，相應而起的，有政治、社會各方面激劇之變動。

第一是郡縣制之推行，政府直轄下的郡縣，代替了貴族世襲的采地。

郡縣制已見於春秋。晉自曲沃篡統，獻公患桓、莊族逼，盡殺羣公子.驪姬之亂，又詛「無畜羣公子」，故晉無公族。而幷地日大，於是遂行縣制。

僖二十五年，晉文公「問原守於寺人勃鞮」，僖三十三年，齊襄公「以先茅之縣賞胥臣」，皆其證。

及頃公時，六卿弱公室，又盡滅公族，分其邑為十縣，各令其子為大夫。

左昭五年，楚薳啟彊言：「韓賦七邑，皆成縣。」又曰：「因其十家九縣，長轂九百，其餘四十縣，遺守四千。」則晉制一縣出兵車一百乘，大率萬戶方百里為一縣，則十戶而出長轂一乘也。

則晉之推行縣制已久，故三家分晉，即變成新的郡縣國家。

如吳起為西河守，西門豹為鄴令。

楚亦久行縣制，

宣十一年，「縣陳」。十二年，鄭伯出降，曰：「使改事君，夷於九縣。」

蓋內廢公族，外務兼幷，為封建制破壞、郡縣制推行之兩因。郡則其先為邊方軍區，較縣為小。

周書作雒：「千里百縣，縣有四郡。」四郡蓋指百里之四邊也。故趙簡子之誓曰：「上大夫受縣，下大夫受郡。」

及後邊郡日見大，腹縣日見小，

甘茂言於秦王曰：「宜陽，大縣也，上黨、南陽，積之久矣，名曰縣，其實郡也。」

亦為軍國進展應有之現象。

郡縣政令受制於中央，郡縣守令不世襲，視實際服務成績為任免進退，此為郡縣制與宗法封建性質絕不同之點。自此貴族特權階級分割性之封建，激變而為官僚統治之政府。故相隨於郡縣制度而起者，第一卽為貴族世卿與游仕勢力之更迭。

宗法封建時代，君權未能超出於宗族集團之上。故君、卿、大夫之位，相去僅一間，

孟子：「君一位，卿一位，大夫一位。又上士、中士、下士，凡六等。」

君位廢立，常取決於卿、大夫之公意。

公羊隱元年：「諸大夫扳隱而立之。」左定元年：「若立君，則有卿士、大夫與守龜在。」國語：「厲王虐，國人逐王。」左傳：「晉惠公虜於秦，國人卜立其太子圉。」孟子：「貴戚之卿，君有過，諫不聽，則易位。」周禮有「致萬民詢國危、詢國遷、詢立君」。此種改變，一在君位繼承法之漸趨確定，一在兼幷與郡縣之日漸推行。

郡縣制的國家，則君權漸脫親屬關係之束縛，

並非以一宗族建國。

一面是君權之演進，而又一面則是游仕之得勢。

戰國游仕分析，一大學者及其弟子，如荀卿、李斯等。二庶孽公子及先世仕宦，如商鞅、樂毅等。三資產在中人以上，如吳起、呂不韋等。四貧士，如張儀、范雎、虞卿等。五賤臣下吏，如申不害、趙奢等。要之非親屬貴族。貴族地位降低，世臣消滅，君位轉尊，實為郡縣新國家一要徵。

其次，則有軍民之漸趨分治。

翟璜曰：「君

魏文侯。

謀欲伐中山，臣進樂羊。中山已拔，無使守之，臣進李克。」將軍與守臣之分職特派，此即軍民分治之見端。封建時代貴族即軍長，無此分別也。

又有食祿之新制度。

既不與采邑，則官吏必食祿。魏成子為文侯親弟，「食祿千鍾」，則亦無封土矣。史記趙奢傳：「奢，趙之田部吏，收租稅，平原君家不肯出，趙奢以法治之，殺平原君用事者九人。曰：『縱君家不奉公則法削，法削則國弱。諸侯加兵，君安得有此富？』平原君賢之，言於王，使治國賦。」據此則戰國貴族縱有封邑，仍必向公家納租稅，與春秋封建采邑不同。

亦與漢代封邑制有別。

食祿者必受職，其有祿無職者，則惟當時之養賢制為然。

此始於魏文侯之於子夏、田子方、段干木之倫，而極盛於齊之稷下制度，為尙賢觀念代親親貴貴而起之徵象。

第二是井田制之廢棄。

古者方百里為大國，百里之地有城郭邑落、山澤林藪、封疆棄地，不能盡墾。即盡墾，亦不過萬井，九百萬畝。其問尙有君、卿、大夫、士等諸級，各有分地。則百里大侯，有田無多，亦如後世一業主。其民若今之佃戶。分田還受，並非難事。即如近世一墾牧公司，圈地招墾，亦必均派一家若干畝，不令隨便多少。故封建制度下之農民無兼幷，無貧富。若已有兼幷貧富，則封建制亦復失其存在矣。

欲明古代井田制度之眞相，必先瞭解古代封建國家之規模。（已詳前篇。）井田乃是一種小方格塊內之劃分.周禮所言，則大整塊千萬頃耕土，已非封建時代之形態也。

分封貴族之采地漸次取消，則直屬國家之耕土漸次擴大，於是以前貴族圈地分區小規模的井地，不得不解放為整塊的農田。

商鞅廢井地而開阡陌封疆，「阡陌」即是大田岸，「封疆」猶如大圍牆，為古代貴族封建分割性之主要標幟。一方方的井地，相互隔絕在此種格子線之裏。現在政治上已由封建變為郡縣，自可打開格子線，剷除田岸圍牆，化成一片。此即李悝「盡地力」之教。大整塊農田之形成，即是封建井地之破毀也。

此外尙別有促成之原因。一、人口之繁殖。左襄十年：「子駟為田洫，司氏、堵氏、侯氏、子師氏皆喪田焉。」襄三十年：「子產使都鄙有章，上下有服，田有封洫，廬井有伍。一年輿人誦之，曰：『取我衣冠而諸之，取我田疇而伍之。執殺子產，吾其與之。』三年又誦之，曰：『我有子弟，子產誨之.我有田疇，子產殖之。子產而死，誰其嗣之？』」此必鄭國地狹民稠，故已漸破棄井田之格子線，乃至於田無封洫，廬井不伍，而子產為之整頓也。二、耕器之進步。孟子云：「許子以鐵耕乎？」以鐵耕，則一夫之治田能力隨之增大。國策：「秦以牛田通水糧。」牛耕，春秋晚期已有，（如孔子弟子司馬耕，字牛。）亦到戰國而漸盛。三、水利工程灌漑事業之發達。如魏有西門豹、（文侯時。）白圭、（惠王時。）史起。（襄王時。）秦有李冰、（孝文王時。）鄭國。（始皇時。）周禮遂人所記遂、溝、洫、澮、川等制度，亦是井田制破棄以後，大規模水利網之描寫也。其先所謂井田，「井」或乃灌漑單位，八家共一井，即是一井之灌漑量也。（公羊傳有此說。）

井田制度之破壞，另一原因，則在稅收方法之改變。

大抵最先有一種公田制的「助」法。

方里而井，井九百畝，其中為公田，八家皆私百畝，同養公田。公田所入歸公，私田所入歸私。此制度之最要意義，厥為田畝所有權之全屬於貴族封君。所謂「四封之內，莫非王土.食土之毛，莫非王臣」也。方方正正的一井九百畝，此為一種標準的敍述。

制度皆有活變，記載則不能盡詳。其實一井亦儘可為七百畝、八百畝或一千畝。

一井之內，主要者為公田。依理言之，正因助耕公田，始得享有其私田之收穫。

此乃為一種雇傭性質，如近代為富家看守墳墓而得耕食其墓田也。

其時貴族特置農稷之官，頒曆明時，辨土壤，擇穀種，教稼恤農，巡野督耕。

如周官大司徒、司稼、草人、庶氏、剪氏、赤龙氏、蟈氏、壺涿氏諸官，可覘其消息。呂氏春秋有任地、辨土、審時諸篇，即古代農稷之官之農學也。

蓋正因視四封之內皆其私物，故勤懇教督。而農民智昧力弱，失卻貴族之指導扶助，亦無以善其私田。

若叛離此封疆邱邑之外，則茫茫禹迹，夷狄禽獸，縱橫交徧，更非家人夫婦生活之區。

因此貴族、農民在此制度下相安於一時。

其次，則為「履畝而稅」

履畝而稅者，廢公田，轉就私田徵稅，視其田畝之實收而抽收額定之比率。

周禮地官司稼所謂「巡野觀稼，以一年之上下出歛法」也。此相當於孟子所謂「徹」。至「貢」法，則只就數年中數立一稅額，較更簡單。論語：「魯哀公問：『年饑，用不足，如之何？』有若曰：『曷徹乎？』哀公曰：『二，吾猶不足，如之何其徹也？』」其時魯已用田賦，賦與稅為二。有若欲哀公因歲饑薄歛，故曰：「民不足，君孰與足？」孟子言貢、助、徹三制，皆非憑空私造.惟附會之夏、商、周三代，則誤。

蓋貴族階級田畝日廣，則生活日奢淫，志行日懶惰，不肯再理農事。而農民階級則智慧日開，能力日強，於是各自盡力於私田，而公田收成轉惡。

此亦公羊說。

至是乃廢去公田，履畝而稅。如是則不必方里而井，亦不必嚴格還受。雖便於大數量之徵收，而已為井田制度破棄之先聲矣。

春秋宣十五年，「初稅畝」，此即履畝而稅也。魯國如此，各國先後可推。云「初」稅畝，則其先不然，故知應為公田而助矣。

履畝而稅，則可以只認田，不認人，於是民田得自由買賣，而土地所有權，無形中轉移，成為耕者所自有，而兼幷亦隨之而起。

或謂：助法時期，公田外之土地，為村落所公有，及至履畝而稅，則田土盡歸公有。然履畝而稅，則耕者可以活動。八家共一井，則死徙不出鄕，同井相助，耕者無活動餘地。又公田為助之制度下，田里不鬻，一家百畝。履畝而稅，則耕者各自獨力經營，可以超過百畝之上。故履畝而稅，確為自由私產形成之先聲也。

第三則為農民軍隊之興起。

封建時代，貴族為采邑之大地主，同時亦卽成一武裝集團。

春秋時代軍隊之組織，即本族制。城濮之戰，晉有「中軍公族」.鄢陵之戰，楚有「中軍王族」。楚若敖氏有「六卒」，晉「欒、范以其族夾公行」，可見一軍隊即一宗族也。

「宗」指同一廟宇下祭祀，「族」指同一旗幟下作戰。

軍器製造，如車、如甲，及戰馬之養育等，皆為貴族保持地位之一種事業，平民無力參與。

鄭莊公伐許，「授兵於太宮」。衛懿公禦狄，「使國人

即城圈子中人，皆貴族也。

受甲」。鄭子產「授兵登陴」。楚武王「授師孑焉以伐隨」。

事在莊四年，為楚用兵車之始。考工記：「兵車戈、殳、戟、矛四等。」吳子圖國篇：「長戟二丈四尺，短戟一丈二尺。」

此皆甲仗兵器不在民間之證。僖十五年，「晉作州兵」.昭四年，「鄭作邱賦」.成元年，「魯作邱甲」，皆是一種額外增賦，以造甲兵。然仍是貴族別使專匠造之，非民間自造也。

農民耕田納稅，遇戰事徵車、

非戰車。

牛，捉夫力，

非甲士。

謂之「賦」。農民只為軍隊中之附隨，並無正式編配入軍隊之權利與資格。

隨武子云：楚國「荆尸而舉，商、農、工、賈不敗其業」，此農不為軍也。城濮之戰有「輿人」，左襄三十年有「輿尉」，

淮南兵略訓云：「吏卒辨，兵甲治，正行伍，連什佰，明鼓旗，此尉之官也。收藏於後，遷舍不離，無淫輿，無遺輜，此輿之官也。」

輿尉者，輿人之尉。

僅稱「尉」，則軍尉。

輿人即隨軍之輜重與夫力也。

貴族階級漸次奢侈安逸，國際戰爭漸次擴大劇烈，農民軍隊之編製，遂成一種新需要。車戰漸進而為步戰，卽為貴族軍隊與農民軍隊交替之一種表記。

左傳所載諸大戰役，如秦、晉「韓」之戰，晉、楚「城濮」、「邲」、「鄢陵」之戰，晉、齊「鞍」之戰等，皆當時貴族式的戰爭，可說為一種藝術化的戰爭。

即尙禮的戰爭。楚子玉告晉文公，謂：「請與君之士戲，君馮軾而觀之，得臣與預目焉。」交戰如游戲，眞可道出此中情況。

惟晉為禦狄，已有步兵。

僖二十八年，「晉侯作三行以禦狄」是也。昭元年，「晉中行穆子敗無終及羣狄於太原」，亦以步卒。「魏舒請毀車為行，荀吳之嬖人不肯即卒，斬以徇」，見車、徒有貴賤之分。

鄭亦有步兵。

見隱四年、襄元年、昭二十年。

至戰國則全以農民步兵為主。

亦有騎兵，車戰遂變成不重要之地位。至是始有眞賭生命之劇烈戰爭也。

三晉與田氏以大夫篡位，舊貴族失其地位，漸次設立以軍功得官之制度。

左哀二年，趙簡子誓眾：「克敵者，上大夫受縣，下大夫受郡，士田十萬，庶人、工、商遂，人臣隸圉免。」遂者得進仕，免者去廝役，此即商鞅「尙首功」之先聲。

是役公孫尨以徒五百人宵攻鄭師。「徒」即平民軍隊也。

蘇秦說齊：「三軍之良，五家之兵，進如鋒矢，戰如雷霆，解如風雨。」又荀子議兵篇：「齊人隆技擊，其技也，得一首，賜贖錙金，無本賞矣。」

注：「斬首，雖戰敗亦賞.不斬首，雖戰勝亦不賞。故曰無本賞。」

是齊亦尙首功。五家之兵，疑猶秦之一甲首而隸五家。

吳起在楚，商鞅在秦，亦嚴行以軍功代貴族之新法。

起相楚，使封君三世，而收其爵祿，以撫養戰鬪之士。商鞅相秦，所定二十級爵，即以代古者貴族五等封爵之制。此皆欲以戰士為新貴族也。

以前是貴族任戰士，現在是戰士為貴族。農民軍隊之配練與井田制之廢棄，為新軍國圖謀富強之兩要端，而卽以促進宗法封建貴族之崩潰。

第四是工商業大都市之發展。

春秋時，工商皆世襲食於官，蓋為貴族御用，非民間之自由營業。

左昭十六年，鄭子產告晉韓宣子：「我先君桓公與商人皆出自周，世有盟誓，相保至今。」晉語：「公食貢，大夫食邑，士食田，庶人食力，工商食官，阜隸食職，官宰食加。」昭二十二年，王室亂，「單子盟百工於平宮。百工叛，伐單氏之宮，敗焉。反伐之東圉。」杜注：「百工所在。洛陽東南有圉鄕。」故知工商皆居國中，世襲，食於官，僅去貴族一等也。

封建貴族漸漸崩潰，而自由經商者乃漸漸興起。

子貢「不受命而貨殖」，即自由經商也。其後如范蠡、段干木、白圭諸人，類皆賴藉政府上之地位，

惟非貴族。

而幹商販之新事業。

舊貴族沒落，「商賈」與「軍人」二者代之而興。而商業大都市亦陸續興起。

自春秋以迄戰國中期，歷時三、四百年，人口繁殖，耕地日闢，遊牧之戎狄漸次同化，或消減，或避去，此疆彼界之封建，已變為壤地相連的幾個大國，此皆當時商業都市驟盛之原因也。舉其著者，如臨淄、邯鄲、大梁、郢、陶等。其間惟陶因交通關係，特殊發展，餘皆各國之首都。

是中國古代封建制度漸崩潰，而商業都市乃漸興起，非由商業都市興起而封建制度崩潰也。

大抵東方各國，漸從商業資本轉入文學游仕，始終獎勵農戰的國家惟有秦。

秦以地勢關係，可以閉關不與東方通貿易。

因此竟以幷吞東方。

第五是山澤禁地之解放。

與商業發展有相互關係者，尙有禁地解放一層，亦為當時一種極重要之變遷。

封建時代之貴族采邑，除井地外，一應山林藪澤，大概全列為禁地，農民惟有耕稼為生。

周官有山虞、林衡、川衡、澤虞，

又有迹人、圃人等。

皆掌山澤之守禁。齊語亦謂：「山立三虞，澤立三衡。」晏子春秋謂：「山林之木，衡鹿守之。澤之萑蒲，舟鮫守之。藪之薪蒸，虞侯守之。海之鹽蜃，祈望守之。」此乃貴族封地之私產。孟子所稱「文王之政，澤梁無禁」，晏嬰謂「山林陂澤，不專其利」，則皆一種理論也。

農民漸漸游離耕地，侵入禁地，尋求新生業，貴族不能禁阻。

其先目之為盜賊，如鄭子大叔「興徒兵以攻萑苻之盜」是也。

昭二十年。

攻之不能止，乃不得已而加以一種征收。故「征商」之征，即「征誅」之征，古人目工商業為姦利者由此。秦漢政府「大司農」與「少府」分職，大司農掌田租，為國家公入，少府掌山澤之稅，為王室私入，亦由此種禁地觀念演變而來。

新生業之分化，與民間工業之進步，亦為自由商業促進之一因。

如捕魚、煮鹽、燒炭、採鐵、鑄錢、伐木，種種新生產事業，皆由農民侵入禁地而始有。

第六是貨幣之使用。

因商業發展而貨幣之使用遂興，亦為戰國一新形態。

左傳所記列國君臣相餽贈、賂遺、贖罪、納懽，大抵為車馬錦璧鐘鼎寶玩，乃至女妾樂師而止，絕無以黃金貨幣相投報者.有之，皆自戰國始。六國表秦惠文王二年「始行錢」，距春秋末已一百五十五年。蓋其時東方諸國已先有錢貨，

齊、燕刀幣，三晉布幣，楚鬼臉錢，近代出土極多。

而秦踵行之也。

總之春秋以至戰國，為中國史上一個變動最激劇的時期。政治方面，是由許多宗法封建的小國家，變成幾個中央政權統一的新軍國。社會方面，則自貴族御用工商及貴族私有的井田制下，變成後代農、工、商、兵的自由業。而更重要的，則為民間自由學術之興起。

第六章　民間自由學術之興起

先秦諸子

由春秋到戰國的一段劇變中，最要的，是民間自由學術之興起。

一　春秋時代之貴族學

上古學術，其詳難言。據春秋而論，學術尙為貴族階級所特有。

貴族封建，立基於宗法。國家卽是家族之擴大。宗廟裡祭祀輩分之親疏，規定貴族間地位之高下。宗廟裡的譜牒，卽是政治上之名分。

大祭前有會獵，

卽相傳之巡狩」。

「天子祭禮，諸侯畢至助祭。

「封禪」為祭天地之禮，惟天子始得祭天地，表示服從者亦畢來助祭，故巡狩、封禪為古帝王大禮也。

祭後有宴享，表示相互間的聯絡與名分。宗廟的「宰」，和掌禮的「相」，便是主持這些名分的人。臨祭有歌頌，有祈禱，有盟誓。頌詞、禱文、誓書的保存，便成後來之歷史。

宗廟裡的祝史，還兼掌占星候氣，布曆明時，使民間得依時耕稼。

諸侯皆受共主所頒時曆，曰「奉正朔」，故以改曆表示易代與革命。

並記載著祖先相傳的災異及其說明。

如周廟所藏周公金縢，是其例。

大抵古代學術，只有一個「禮」。古代學者，只有一個「史」。

卽廟祝。瞽史司天，祝史司鬼神，史巫司卜筮、司夢，皆廟祝也。故左傳載天道、鬼神、災祥、卜筮、夢特多，由史官職掌如此。

史官隨著周天子之封建與王室之衰微，而逐漸分布流散於列國，卽為古代王家學術逐漸廣布之第一事。

古者諸侯無私史，祝佗言成王賜魯「祝、宗、卜、史」，

定公四年。

此魯之史也。衛太史柳莊死，獻公告尸曰：「柳莊非寡人之臣，社稷之臣也。」。

檀弓

狄入衛，囚史華龍滑與禮孔。二人曰：「我太史也，實掌其祭。」

閔公二年。

此衛之史也。齊、晉亦各有史官，書曰「趙盾弒其君」、「崔杼弒其君」，明非史官之君。

故曰：「春秋，天子之事。」

史官其先皆自周室逐漸分布於列國。司馬遷自稱先世：「世典周史。惠、襄之間，司馬氏去周適晉。

其時有子頹、叔帶之難。

分散，或在衛，或在趙，或在秦。」

史記太史公自序。

昭十五年，周景王謂晉籍談曰：「昔而高祖孫伯黶，司晉之典籍，以為大政，故曰籍氏。及辛有之二子董之，晉於是乎有董史。」

杜註：「辛有，周人，二子適晉，為太史。」

柏常騫去周之齊，

見晏子春秋。

太史檐去周入秦，

見史記。

晉亂，太史屠黍以其圖法歸周。

見呂氏春秋。

此皆史官由中央流布列國之事也。

列國有史，先後不同，春秋凡諸侯書卒者，皆有國史以考其世次者也。其不書卒.或國滅，失其本史.或國雖在，而未有史，皆無所考其世次。其世次有入春秋即見者，有近後方有者，此皆史之所起有久近也。

禮本為祭儀，推廣而為古代貴族階級問許多種生活的方式和習慣。此種生活，皆帶有宗教的意味與政治的效用。宗教、政治、學術三者，還保著最親密的聯絡。

祭禮的搖動，卽表示著封建制度之崩潰。

春秋時魯有郊禮，此天子之禮也。

魯人則謂成王所以賜周公。

季孫氏祭泰山，此諸侯之禮也。八佾舞於庭，三家者以雍徹。

一切非禮，逐漸從貴族之奢僭中產生。一方面貴族對禮文逐次舖張，一方面他們對禮文又逐次不注意，於是貴族中間逐漸有「知禮」與「不知禮」之別，遂有所謂學者開始從貴族階級中間露眼。

春秋時代貴族階級之逐步發展，其禮節儀文之考究，可以列國君卿間以賦詩相酬答之一事證之。見於左傳者，賦詩凡六十七次。始於僖公，

僖一次，文九次，成二次。

盛於襄、昭，

襄二十九次，昭二十五次。

而衰歇於定、哀。

定一次，哀無。

子犯告晉文公曰：「我不如趙衰之文，請使衰從。」此後因列國間會聘頻繁，於是各國間遂產生一輩多文知禮之博學者，如晉有叔向，齊有晏嬰，鄭有子產，宋有向戌是也。

在貴族階級逐漸墮落的進程中，往往知禮的、有學問的比較在下位，而不知禮的、無學問的卻高踞上層。

於是王官之學漸漸流散到民間來，成為新興的百家。

二　儒墨兩家之興起

「王官」是貴族學，「百家」是民間學。

「五帝官天下，三王家天下」，「官」是公義，「家」是私義。所謂百家之言，只是民間私議而已，與後世所謂「成家」、「專家」不同。

百家的開先為儒家。

說文：「儒，術士之稱。」禮記鄕飲酒義注：「術，猶藝也。」列子周穆王篇：「魯之君子多術藝。」術士猶謂藝士，由其嫻習六藝。周官保氏「教國子六藝、六儀」。六藝者，五禮、六樂、五射、五御、六書、九數。大戴禮保傅篇：「王子年八歲，學小藝.束髮，學大藝。」保氏六藝兼通大小，殆為當時貴族子弟幾種必修之學科也。其擅習此種藝能以友教貴胄間者，則稱「藝士」，或「術士」，或「儒」，即以後儒家來源也。藝士不僅可任友教，知書、數可為冢宰，知禮、樂可為小相，習射、御可為將士，亦士人進身之途轍。晉趙盾田於首山，見靈轍餓，曰：「宦三年矣。」

左宣二年。

杜注：「宦，學也。」曲禮：「宦學事師。」則二者俱是學，蓋宦、學俱是習為職事。

此如今之藝徒，卽以學習為行業也。越語句踐與范蠡「入宦於吳」，韋注：「為臣隸。」為臣隸與友敎，同需嫻習六藝。貴族家中之師傅、宰相，其先地位亦本相當於臣隸也。

既有宦學事師之人，必有為之師者。藝士於是又可以為求宦游學者之師，而後藝士之生活，乃漸脫離貴族之豢養而獨立。

儒家的創始為孔子。

孔子宋人，其先亦貴族，避難至魯，其父叔梁紇，獲在魯國貴族之下層。

孔子曾為委吏，

主倉積出納。

又為乘田，

主飼養牛羊。

常在貴族家裡當些賤職。

此卽孔子之宦。

然而孔子卻由此習得當時貴族階級種種之禮文。

孔子幼年既宦於貴族，故孔子自稱：「我少賤，多能鄙事。」孔子又自稱「好學」，其弟子稱其「學無常師」。郯子來魯，孔子即從之問古官制，是其一例。

事在魯昭公十七年，孔子年二十七。

周室東遷，豐、鎬舊物，散失無存。

昭王二十六年，王子朝奉周之典籍以奔楚。其後子朝見殺，未聞取典籍以歸者.或亡於柏舉兵燹中矣。否則左傳成於吳起之徒，起相楚，或猶有見者。

東方諸國，猶得存周禮者惟魯。

衛遭狄禍，渡河而南，殷、周故事亦鮮有存者。

故仲孫湫謂魯「秉周禮」。

閔元年。

祝佗言伯禽封魯，「祝、宗、卜、史，備物、典册。」

定四年。

韓宣子至魯，始見易象與春秋，而有「周禮盡在魯」之嘆。

哀三年，桓、僖二宮災，「命周人出御書，宰人出禮書。」注：「周人，司周典籍之官。」、孔子對魯哀公曰：「文武之道，布在方第。」（中庸）又曰：「杞、宋文獻不足徵。」（論語）「吾觀周道，幽、厲傷之，吾舍魯何適矣！」（禮運）又曰：「吾學周禮，今用之，吾從周。」

孔子居文獻之邦，故得大成其學。

莊子天下篇：「其在於詩、書、禮、樂者，鄒、魯之士，搢紳先生，多能明之。」

孔子不僅懂得當時現行的一切禮，

包括禮、樂、射、御、書、數六藝。

孔子還注意到禮的沿革和其本源。

此包括古經典之研尋，所謂「詩、書文學」。

孔子遂開始來批評當時貴族之一切非禮。

子入太廟，每事問。或曰：「孰謂鄹人之子知禮？」子曰：「是禮也？」蓋孔子非不知魯太廟中種種禮器與禮事，特謂此等事與器皆不應在魯太廟中，

如八佾舞於庭、三家者以雍徹之類。

故特問以發其意。

此如衛甯武子不答魯文公賦湛露、彤弓，（文四年）魯穆叔不拜晉奏肆夏、歌文王（襄四年）之類。

魯昭公四年，楚靈王會諸侯於申，使問禮於宋向戌與鄭子產。向戌曰：「小國習之，大國用之，敢不薦聞？」獻公合諸侯之禮六。子產曰：「小國共職，敢不薦守？」獻伯子男會公之禮六。子產、向戌皆當時所稱知禮者，然僅止於實際上之因應而止。

此亦如術士僅以六藝進身貴族，藉為宦學友敎而止。孔子所謂「小人儒」也。

孔子則對於當時貴族之禮，不僅知道，實別有一番理想，別有一番抱負，欲以改革世道也。

孔子勉子夏為「君子儒」者在此。儒道之不能產生於當時貴族階級中者亦在此。

孔子的批評，一面是歷史的觀念，根據文王、周公，從禮之本源處看。

故曰：「久矣！吾不復夢見周公。」

一面是人道的

亦可說哲學的。

觀念，根據天命、性、仁、孝、忠恕等等的觀點，從禮的意義上看。

故曰：「知我者其天乎？」

禮之最重最大者惟祭，孔子推原祭之心理根據曰「報本反始」。此即原於人類之孝弟心。孝弟心之推廣曰「仁」，曰「忠恕」。

孔子以「忠」字積極的獎進人類之合作，以「恕」字消極的弭解人類之衝突。故曰：「忠恕違道不遠。」

是為人與人相處最要原理，即所以維持人類社會於永久不弊者。孔子指出人類此等心理狀態，認為根於天性，如此則生死、羣己、天人諸大問題，在孔子哲學中均已全部化成一片。驟觀孔子思想，似有偏於復古之傾向，

如孔子屢言「好古」。

又似有偏於維持宗法封建階級之傾向，

如孔子謂「君君、臣臣、父父、子子」等。

其實孔子已指出人類社會種種結合之最高原理。

卽仁。

苟能明此，直古直今，無所謂復古，

孔子之好古，只是注重歷史與文化。

亦決不致為階級權力所僵化。

孔子之好禮，只是注重大羣體之融結，故曰：「人而不仁如禮何？人而不仁如樂何？」

孔子雖不直斥鬼神，

如曰：「敬鬼神而遠之。」

或則疑孔子仍為宗法社會時代人之見解，

如孔子主三年之喪等。

其實孔子對於人世與天國，

卽性與命之問題所解答。

現實界與永生界，

卽孝與祭之問題所解答。

並已有一種開明近情而合理之解答也。故孔子思想實綰合已往政治、歷史、宗教各方面而成，實切合於將來中國搏成一和平的大一統的國家，以綿延其悠久的文化之國民性。孔子思想亦即從此種國民性中所涵育蘊隆而出也。

孔子在魯國做過司寇，主墮季孫、叔孫、孟孫三家的都城。

大夫執政，為孔子所反對。

然而孔子未獲竟其志。自此出遊衛、宋、陳、楚諸國，

其先曾已至齊。

十四年而返魯，孔子已老。

孔子周遊，其抱負並不在為某一國、某一家，故曰：「天下有道，丘不與易。」孔子實已超出當時狹義的國家與民族觀念之上，而貢獻其理想於當時之所謂「天下」。

在今人視之，孔子只在中國境界內活動。在孔子當時，則實為對整個人類之文化世界而服務也。

此種遊仕精神，為後起學者所仍襲，到底造成了一個大一統的中國。

當時則已為「天下」

。

孔子一面在政治上活動，一面卻招收許多學生。

孔子因抱改革天下之宏願，故政治活動之外更注意於教育，開中國史上民間自由講學之第一聲。孔子在未為魯司寇以前，已有許多弟子，如顏淵、子路、冉有、宰我、子貢之徒是也。孔子老年返魯以後，又有許多弟子，如子游、子夏、曾子、子張、有子之徒是也。大抵孔門前輩弟子，多頗有意政事實際的活動.後輩弟子，則多偏向於詩、書文學之研討。

孔門四科，惟「文學」一科屬後輩弟子，如「德行」、「言語」、（卽今之外交。）「政事」，（包括財政、軍事等。）皆孔門前輩弟子也。所謂「德行」，只是有才而肯不用的人，非不通政事，外交者。

而孔子卻喜懽其前輩弟子。故曰：

「如用之，則吾從先進。」先進卽前輩先及門之弟子。孔子殆以其有體有用。而尤重顏淵，則因有才而肯不用。故曰：「用之則行，舍之則藏，惟我與爾有是夫！」子貢已差一肩。冉有不肯藏，孔子曰：「非吾徒，小子鳴鼓而攻之。」「小子」卽游、夏之輩，其時皆不過二十歲左右之青年也。孔子死後，他們的聲名都掩蓋在諸前輩之上。

孔子的政治活動失敗了，而孔子的教育事業卻留下一個絕大的影響。

孔子是開始傳播貴族學到民間來的第一個。孔子是開始把古代貴族宗廟裡的知識來變換成人類社會共有共享的學術事業之第一個。

舊說孔子修詩、書，訂禮、樂，贊易而作春秋，此所謂六經。其先皆官書也.

卽王官學。章實齋謂「六經皆史」，即謂六經皆政府中（或衙門中）一種檔案或文卷。章氏所謂「史」，卽政府中掌管檔案文卷者，如周官中之五史皆是，與最先廟祝之史不同。因之史之所掌亦謂史，故曰「六經皆史」。

經孔子之手而流布於民間。

其間經過孔子一番整理與解說，如上舉孔子論禮之類。

而春秋則為中國第一部民間史之創作。

「春秋，天子之事」，謂民間本無作私史之權也。又曰「其事齊桓、晉文」，則孔子雖據魯史，（卽國別史。）而所記注重當時霸業，卽國際史、世界史也。孔子開始為平民社會創作流傳一部世界史，而寄託了孔子對政治、社會的許多意見，故又曰「其義丘竊取之矣」。

中國民族乃一歷史的民族，而孔子即為中國最偉大之史學家，又為第一史學家也。

繼續儒家而起者為墨家，墨家的創始人為墨子。

墨子家世不可考，似乎是一勞工。古代往往以刑徒為工人，「墨」是五刑

墨、劓、腓、宮、大辟。

最輕之第一種，俘虜與罪人作工役者必受墨刑。

卽面額刺字，或刺花紋，以為標幟，漢人謂之「黥」。五代、宋人犯罪配軍必先刺面。

墨子蓋以墨徒

卽漢人所謂「黥奴」，宋人所謂「配軍」。

而唱新義，故曰「墨家」。

猶今云「勞工學派」。

墨為家派之稱，非墨子之姓氏。

古非貴族，往往無姓氏可考。如介之推、燭之武、師曠、卜偃、屠羊說之類，其名字著於史册而不知姓氏者，不知其數。因男子稱氏不稱姓，非貴族則無氏也。

孔子有教無類，據說墨子亦在孔門受過教，

此淮南子說，必在孔子身後。

後來他卻自創教義。

孔子所傳多係儒士，雖非貴族，亦與貴族為近。

孔子常稱「君子」，卽當時貴族之稱也。

墨為工人，亦居國，

卽城市中人。

較之農民

鄕裏人。

易受學術空氣之薰染.又工人集團而居，更易自成家派。

墨家亦頗有似後世江湖祕密結社的樣子。

墨子對於當時貴族階級的一切生活，抱著徹底反對的態度，因此有「非禮」、「非樂」的主張。

儒家講究禮、樂，

儒家所講與當時貴族階級所守，貌同而實不全同。「恤由之喪，魯哀公使孺悲之孔子學士喪禮，士喪禮於是乎書。」

此等皆儒家所創新禮也。墨子非禮、樂，故亦「非儒」。

墨子反對禮、樂的主要觀念，在反對其奢侈。墨子的正面理論為「節用」。墨子認為貴族禮中最無用卽最奢侈的莫如喪葬之禮，

以奉養生人的奉養死人。

故墨子提倡「節葬」。

儒家比較承認貴族禮的成分多，儒家只要把當時通行的貴族禮重新整理一番，使他包有社會全人類的共同含義。儒家極重喪葬之禮，為其可以教孝、教忠、教仁。儒家認為惟有對於已死的人盡力，最可發明人類自有的孝弟忠仁之內心。墨家則站在一般貧民勞工經濟的觀點上看，覺得貴族的喪禮和葬禮，最為浪費，最屬無謂。

儒家說喪葬之禮乃人子之自盡其孝，墨家卻說應該「視人之父若其父」，與其用在死人的身上，不如用在活人的身上，所以墨家說「兼愛」。

「兼愛」與「仁」不同。仁非不愛人，特有親疏等差，故說「孝弟為仁之本」。人決無不能愛其父母而能愛別人者。「兼愛」異於「別愛」，乃一種無分別之愛，亦可說是一種大同之愛，抹摋個人，只就大羣著眼。

儒家提倡孝弟，根據於人性之「仁」，仁只指人類內心之自然的傾向與自然的要求。

故稱之曰人之性。

墨家提倡兼愛，

卽無差別之愛。

反乎人心，所以墨家要說「天志」。

墨子說：你的父母和我的父母，在你我看固若不同，在天的意思看，卻全是一樣。人本於天，所以應該「兼愛」，卽應該「視人之父若其父」。近人常謂墨子有似耶穌，其實兩家精神亦不同。耶穌對他母親說：「婦人，在你與我之間，有何關係？」當耶穌聞其母和兄弟們要找他說話時，耶穌說：「誰是我的母親？又誰是我的兄弟？」於是耶穌展其兩臂向諸門徒說：「你們看，此處是我的母親和兄弟。」耶穌又說：「不論誰到我之前，若不自恨棄他的父母、妻子、兄弟、姐妹，甚至於他自己的生命，他不够做我門徒。」初期的基督敎，其對人類家庭之敎誡如此。今墨子謂「視人之父若其父」，依然是地上人間的關係。故墨子僅成一社會改革家，而非宗敎敎主。

要依照天志而兼愛，要視人之父若其父，便絕不該在個人或家庭生活上浪費和奢侈。墨子在兼愛的主張下面，要人類全過一種平等的生活。

「禮」是一種帶有階級意義的生活，墨家自然要徹底反對。

墨家要把當時社會上最勞苦的生活，卽刑徒役夫的生活，作為全人類一律平等的標準生活。他們在理論的組織上提出天志，

天志乃墨家理論，非信仰。

在歷史的教訓裏提出大禹。他們說：「非大禹之道，不足為墨。」

禹之治水，「腓無胈，脛無毛，沐甚雨，櫛疾風」，為歷史上最勞苦之模範人物。

所以墨家以兼愛為始，而以自苦為極。

儒家可稱為「良心敎」，墨家可稱為「苦行敎」。良心與苦行，皆代表中國民族精神之一部。惟苦行究極必本於良心，若專本諸天志，則其事為不可久。而良心則不必限於為苦行。故儒可以兼墨，墨不足以代儒。

但是儒、墨兩派，有他們共同的精神，他們全是站在全人類的立場，

即天下的、人類社會的立場。

來批評和反對他們當時的貴族生活。儒家精神比較溫和，可說是反對貴族的右派.墨家較激烈，可說是左派。

以下戰國學派，全逃不出儒、墨兩家之範圍。

極端右派，則為後起之法家。極端左派，則為後起之道家。法家、陰陽家、縱橫家，皆屬右。道家、農家、名家，皆屬左。惟從另一面看，右派皆積極而向前，因其比較溫和，得保持樂觀故。而左派常偏於消極與倒轉，因其比較激烈，易陷於悲觀故。

參看另論古代宗敎之一章。

三　學術路向之轉變

孔子死後，貴族階級，墮落崩壞，益發激進，儒家思想暫轉入消極的路去，如子夏、曾子等是。

曾子處費，受季孫氏之尊養.子夏居魏，為文侯師。魏文侯與季孫氏，一篡位，一擅國，依儒家精神言、全該打倒。惟那時的儒家，不僅無力推翻他們，仍不得不受他們的尊養奉事。

此因當時儒家的勢力和地位，仍需賴貴族扶護。

於是漸漸轉成一種高自位置、傲不為禮的態度，這是一種變態的士禮。子夏、曾子、田子方、段干木、子思全是這樣，此與孔子所謂「禮」絕異。

從此等消極狀態下又轉回來，重走上積極的新路，

他們開始再向政治上幹實際的活動。

便成後來之所謂法家。李克、

子夏弟子。

吳起、

曾子弟子。

商鞅

李、吳之後起。

可為代表。

季孫氏固不能眞欣賞孔子，然他們卻佩服孔門之冉有、子路。魏廷亦未必能眞尊事子夏、田子方，然卻不能不用李克、吳起。因用李克、吳起，不得不虛敬子夏、田子方。孔子、子夏同采一種不合作的態度，來保持他們學術上的尊嚴。冉有、李克之徒，則以眞實的事功，換取當時的信仰與地位。

此孔子所謂「具臣」。然亦有一個限度，相助篡君謀國，則不為也。

法家用意，在把貴族階級上下秩序重新建立，此仍是儒家精神。

他們只避去最上一層不問。此孔子所謂「成事不說」也。

然而吳起在楚、商鞅在秦，都因此受一般貴族之攻擊而殺身。

吳起、商鞅皆不過以東方魏國行之已效之法移用於楚、秦。惟晉國公族本弱，魏新篡位，更無貴族，故變法易。楚、秦雖受封建文化薰陶較淺，然傳統貴族勢力則較東方三晉新國為大，故以東方當時新法推行於楚、秦，而受一輩舊勢力之打擊。

游仕的勢力與地位，漸漸提高，他們拚命苦幹的精神，卻漸漸消沉。

地位高了，自然不願做犧牲。

自吳起、商鞅以下，漸漸變成以術數保持祿位的不忠實態度，其人如申不害。

申不害教韓昭侯，以術數駕馭臣下，為君者自己沉默不見所好，

不表示眞切態度。

使羣下無可迎合，只好各竭其才，各盡其誠，而後為君者以刑賞隨其後。

此等理論，見出已在貴族政府徹底破壞，官僚政治代興之時。

然申不害自己卻以術數窺君私，為迎合。故申不害相韓近二十年，並無赫赫之功。以後游仕對各國皆不能有眞實偉大之貢獻，與商鞅、吳起異矣。

游仕逐漸得勢，他們不僅以術數保持祿位，不肯竭誠盡忠，他們還各結黨羽，各樹外援，散布在列國的政府裏，為他們自身相互間謀私益。

國君有國界，游仕無國界。游仕為自身謀，因此造成一種各國政府裏層之聯合。國內的進退，引起國際的變動，使君權退削，臣權轉進。

這便成所謂「縱橫」之局。

蘇秦、張儀的故事，雖不可信，其編造故事之心理背景則可信。蘇秦在東方，張儀在西方，各為國相，互相默契，而保持祿位。

這一派的代表如公孫衍、張儀。

此雖表現游仕之逐層腐化。然從另一方面看，實為平民學者地位與勢力之逐步伸張，乃至轉駕於列國君權之上。

墨家本該與政治絕綠，然而墨家亦依然走上接近政治的路。

此亦事勢所限。

墨子常常保送其弟子到各國政府去。當時各國君相貴族，未必眞能欣賞墨子的理論，然墨家善守禦，

墨主兼愛，因主非攻。墨主非攻，乃變為為人守禦。亦因墨家本屬工黨，善為守禦之機械也。惟為人守禦，與天志、兼愛之理論，相去已遠。

因此遂為各國掌政權者所樂用。

最著者如墨家鉅子孟勝，為楚陽文君守城事。此並非墨家兼愛眞精神，墨家正因此等處大為當時貴族有權者所重視，而換取其自身在社會上之地位。

大體儒家近乎是貴族的淸客，墨徒卻成了貴族的鏢師。然而貴族階級的特殊地位和特殊勢力，卻漸漸從儒、墨兩家的活動潮流裏剝削了。

四　士氣高張

游仕逐漸得勢，他們的學說，亦逐漸轉移，他們開始注意到自身的出處和生活問題。這已在戰國中期。

他們注意的精神，已自貴族身上轉移到自己一邊來。

此可見那時貴族與游仕在社會上地位之倒轉。

約略言之，可分五派：

一、勞作派。

墨家苦行敎之嫡系。

此可以許行、陳仲為代表。

此派主張「君民並耕」，

尙未主張無政府。此派思想往往注意社會問題，而忽略了政治情態。

主張「不恃人而食」，

各為基本的生活勞動。

似乎是墨家精神最高之表現。

陳仲子之生活，直是近世托爾斯泰晚年所想慕也。

二、不仕派。

滑頭的學士派。

此可以田駢、淳于髠為代表。

此派安享富貴生活，寄生在貴族卵翼之下，而盛唱其不仕之高論。

此必當時先有不仕之理論，而彼輩竊取之，如儒家田子方、段干木之徒，以及墨家大部分，殆均以不仕見高也。齊稷下先生皆不仕而議論，而淳于髠、田駢為之首。

三、祿仕派。

為以法術保持祿仕之進一步活動，卽縱橫家也。

此可以公孫衍、張儀為代表。

此派積極的惟務祿仕，「縱橫」即聯絡各國祿仕主義者，以外交路線互結成一勢力，以期於不可倒。

四、義仕派。

儒家之正統。

此可以孟軻為代表。

此派一面反對陳仲、許行，主張「分功易事」，承認政治的生活。

推廣言之，卽承認士君子禮樂的生活，亦可謂是文化的生活。此與貴族奢侈生活貌同而情異。

一面反對田駢、淳于髠，

卽反對游談寄生之生活，亦卽學者之貴族生活也。

主張士「不託於諸侯」，須把官職來換俸祿。一面又反對公孫衍、張儀專以妾婦之道來謀祿位，主張以禮進退。

若義不可仕而受貴族之周濟，則以不餓死為限度。

五、退隱派。

亦可稱玩世派，乃道家之正統。

此可以莊周為代表。

其先已有楊朱「為我」。楊朱、莊周，皆對儒、墨之犧牲自己以為社會之態度而懷疑其功效也。

此派從理論上徹底反對政治事業，

此層比許行、陳仲激烈。

卻不一定主張刻苦的勞作生活。

比較許、陳溫和。

既不願有禮樂文化，

從反對政治事業必然引伸到此。

又不願為勞苦操作，更不願為寄生祿仕，

此派所以雖屬玩世，而終成為一種嚴正的學派。

只有限於冥想的生活中。

其先冥想皇古生活，進則冥想自然生活。皇古生活則以黃帝時代為寄託.自然生活則為神仙，吸風飲露，可以不入世俗，不務操勞，不事學問，而自得其精神上之最高境界。

以上諸派，主張雖不同，然而他們思考和討論的中心，則全從自身著眼，並不像孔、墨兩家多對貴族發言。此正可見平民學者之地位已逐步高漲，而貴族階級在當時之重要性已逐步降落。

公孫衍、張儀「一怒而諸侯懼，安居而天下熄」，其勢力可想。次之如淳于髠，遨遊齊、梁，遍受極優之敬禮。田駢貲養千鍾，徒百人。孟軻稱連蹇，謂其「所如不合」，然亦「後車數十乘，從者數百人，傳食諸侯」。莊周雖隱淪，亦與大國君相時通聲氣。

其友惠施，即為梁惠王相，與張儀、公孫衍為政敵。

陳仲子餓於於陵，

「三日不食，耳無聞，目無覩。」

而聲名足以震鄰國。

趙威后問齊使，特說為何至今不殺。

許行亦有徒數十人。當時平民學者的聲氣和地位，實更超孔、墨之上。

五　貴族養賢

平民學者逐步得勢，貴族階級對他們亦逐加敬禮。於是從國君養賢進一步到公子養賢。

從另一面看，此仍屬貴族階級之奢僭，所以自趨滅亡之路也。

國君養賢始如魏文侯、魯繆公，而大盛於齊威、宣王時之稷下。如齊宣王之於王斗、顏斶，燕易王之讓位於子之，秦昭王之跪見張祿先生，燕昭王之築黃金臺師事郭隗，皆當時國王下士之極好榜樣。

公子養賢，以孟嘗、平原、信陵、春申四人為著。

孟嘗君尤開風氣之先。其父靖郭君為齊威王弟，父子為齊威、宣、湣三朝相。孟嘗又相秦昭王、魏哀王，封於薛，稱薛侯，中立。

即自為一獨立國。

其聲勢地位如此，然孟嘗君卻極端下士。

其意殆欲效魏文侯、田太公。

惟四子門下，眞士少，偽止多。

所謂「偽」者，謂其不够尊養之資格。

只見游仕氣燄之高張，而不見他們的眞貢獻。

四公子惟平原得賢最多。如趙奢、虞卿、公孫龍之類，是也。信陵君之有侯嬴、朱亥、毛公、薛公，已不如平原矣。孟嘗則鷄鳴狗盜之雄，僅一馮煖，亦縱橫策士耳。春申門下最闇淡，惟「珠履三千」而已。此非當時之無士，四公子爭以養士為名高，

或則別有懷抱，如孟嘗、春申。

動稱「門下食客三千人」，何來有如許士？偽濫雜進，則眞士不至。即如魯仲連，如天外游龍，豈四君子所能致耶？然仲連以一游士，立談之頃，能挽回秦、趙交爭國際向背之大計，此等氣魄意境，後代社會殊不易見。亦正因在士氣高張之時代下，故得成此偉蹟耳。

六　平民學者間之反動思想

從此激而為反游仕、反文學之思想，則為戰國晚年學術之特徵。

孔、墨初起時思想，皆針對批評貴族階級，此則否。第二期孟子、許行時代之思想，多偏重於學術界如何對付政治界之問題，（即士之出處問題。）而此則適相反，乃為政治界應如何對付學術界之問題。（即思想智識之統治問題。）

其著者有三家：一老子，

關於老子傳說之考訂，見先秦諸子繫年。此處不能及，只就其思想與時代關係列之。

二荀卿，三韓非。

老子的理論，其要者，反尙智，

「智慧出，有大偽。」「絕聖棄智，民利百倍。」

反好動，

如「小國寡民」一節。

反游仕食客，

如「朝甚除，田甚蕪」一節。

皆針對當時的現象。

此種現象，皆春秋時代所無。

老子主張在上者無治，

其思想有似申不害，而系統大體則異。

在下者歸耕。

此與許行、莊周各不同。

荀子則主禮治。禮為人倫，荀子則要把他的新人倫觀來重定社會秩序，主去世襲之貴族而以才智為等級。

與孔、孟所言禮，其內容各不同。秦、漢以下政治，漸走上此路。

荀子分人為四等：一、大儒，知通倫類，明百王之道貫，為天子、三公，惟此可以「法先王」。

此如今云「先知先覺」。

二、小儒，奉法守法，為諸侯、大夫、士，此僅當「法後王」。

此如今云「後知後覺」。

三、眾人，為工、農、商、賈，安職則畜，不安職則棄。

此如今云「不知不覺」。

四、姦人，才行反時，殺無赦。

此如今云「反動分子」。

荀子主以聖王為師，以王制為是非之封界，主定學術於一尊。

韓非主法治，他是一個褊狹的國家主義者，主張一階級的權益而謀富強。他抱有強烈的階級觀念，徹底主張貴族階級統治者之私利。

韓非為韓之諸公子，殆未忘情於其自身之私地位者。戰國除韓非外，尙有屈原，亦為代表貴族意識的學者。屈氏為楚之大族，故屈原寧失志，不肯為游仕。此皆專志於一國一宗，與其他學者不類。

他說上下利害相衝突，

詭使與六反。

他說聖人之治道三，曰利、名、威。他引用性惡論，

韓非乃荀卿門人，荀為力唱性惡論之大師也。

提倡反恩主義。

即尙權力的反人道主義也。

他要驅民於耕戰，徹底反對文學言談之士。

五蠹。韓非極重老子，然與老子意境大別。

他理想中的境界，是「無書簡之文，以法為教.無先王之語，以吏為師.無私劍之捍，以斬首為勇。」

即尙首功。

老、荀、韓三家立論各不同，然主裁抑戰國末年游仕高張之氣燄則一。

又三家議論，皆已為秦、漢統一政府開先路。

此緣其時已達天下混一之境界，故其意想自與戰國中期人議論別。

戰國學術思想之轉變，從孔子、墨子到荀卿、韓非，恰恰是貴族階級逐步墮落，平民學者逐步高張的一段反影、一幅寫照。

第三編　秦漢之部

第七章　大一統政府之創建

秦代興亡及漢室初起

經過戰國二百四、五十年的鬪爭，到秦始皇二十六年滅六國，而中國史遂開始有大規模的統一政府出現。漢高稱帝，開始有一個代表平民的統一政府。武帝以後，開始有一個代表平民社會、文治思想的統一政府。中國民族的歷史正在不斷進步的路程上。

一　秦漢帝系及年歷

秦之帝系

秦自統一稱帝至亡，凡三君，十五年。

西漢帝系

漢自高帝至平帝凡十一君，二百一十一年。王莽自攝政至建新朝迄亡，共十八年。

二　國家民族之搏成

秦人統一，此期間有極關重要者四事：

一、為中國版圖之確立。

秦幷六國，分建四十二郡，（詳下。）造成此下二千年中國疆域之大輪廓。

二、為中國民族之搏成。

春秋時代華、夷雜處之局，逐漸消融，而成一「車同軌，書同文，行同倫」之社會。

春秋時華、夷雜處之大勢，粗略言之，徐有淮夷，靑有萊夷，雍有犬戎、義渠，豫有陸渾之戎，冀有鮮虞、赤狄、白狄、山戎，荆揚有蠻。經春秋至戰國，西北諸國有漸次城郭化者，亦有漸次驅逐而北避者。秦、趙、燕三國競務拓邊：燕開漁陽、右北平、上谷、遼西、遼東諸郡.趙滅中山，

其先為鮮虞國，先滅於魏，為魏別封。

開雁門、代、雲中諸郡.秦開九原、隴西、北地諸郡，魏開上郡亦入秦。中央諸戎則以韓、魏滅伊、洛諸戎，楚破南陽九夷而漸就消滅。東方淮海諸夷，率與諸夏同化。南方則有楚、越兩國之闢地。大抵今浙江、福建兩省為越人所闢.

秦始皇使王翦定楚江南地，又降越君，置會稽郡，由是越失無餘故都。其子孫或都東甌，君海上，為今溫州等處.或都東冶，君閩中，為今福州等處。始皇薨，閩越君無諸、東越君搖，率兵助諸國滅秦。其後東甌悉眾徙中國，處江、淮間。閩越分立東越，又徙其民江、淮。

湖南、雲、貴為楚所闢。

楚襄王時，使莊蹻將兵循江上，略巴、蜀、黔中以西，定滇，欲歸報，會秦奪楚巴、黔中郡。道塞不通，因以其眾王滇。惟湖南湘西，自秦昭王置黔中郡，漢改武陵郡，而其地蠻族仍各自為部落，開化有反緩於川、滇者。

巴、蜀則開於秦。

在惠王時。

兩廣、安南則在秦幷六國後始為中國郡縣。羣居生息於同一版圖，沐浴寢饋於同一文化，以中國人治理中國疆土，發展中國文化，蓋自此始大定其基礎。

三、為中國政治制度之創建。

封建制破棄，郡縣制成立，平民、貴族兩階級對立之消融。

封建制逐步破壞，郡縣制逐步推行，自春秋至戰國已然。秦以下，雖封建遺形尙未全絕，然終不能再興。且其勢如危石轉峻阪，不墮於地不止。漢初先則有異姓封王，繼則封王惟限於同姓，又次則諸王惟得衣租食稅，同於富人.此自景、武下逮東漢，封建名存實亡，尺土一民，皆統於中央，諸封王惟食邑而已。至魏則幷邑入亦薄。晉矯魏孤立，大封同姓，並許自選官屬，然劉頌言其「法同郡縣，無成國之制」。蓋亦徒享封土，不治吏民，乃西漢景、武以後法度耳。至晉惠帝立後，諸王或鎮雄藩，或專朝政，遂有八王之亂.然此乃權臣之擅政，非古代封建之比。下至南朝，宋、齊、梁諸代，宗室諸王皆出為都督、刺史，星羅棋布，各據強藩，假以事任，矯東晉中央衰替之勢.然此特援引親族以踞要位，其權重在為守令，不在為王侯。唐封諸王不出閣，有名號，無國邑，空樹官僚而無蒞事，聚居京師，亦僅衣稅食租。惟明初封諸王，欲以封建、郡縣相雜，然一、再傳即廢。終明之世，仍是分封而不錫土，列爵而不臨民，食祿而不治事也。再以封侯論，漢初諸侯亦猶有君國子民之意，景帝後事權即皆歸國相，侯國與郡縣無異.然尙裂土以封。東漢則多未與國邑，僅佩印受廩，列侯殆全同於關內侯。又漢初丞相選用列侯，武帝時始有拜相封侯之制。東漢位三公者亦不復有茅土封。然漢人猶常稱「萬戶侯」，言其封食之大。至魏，雖親王所食未有及萬，諸將封多不滿千戶。

張繡封二千戶，時謂例外。亦因其時戶口耗減。

晉、宋以下，門第既盛，朝廷封爵乃不為重。至唐則並廢封爵世襲之制，爵僅及身而止.而所謂爵土亦衹是虛名。受封者於內府給繒布，惟同俸賜，絕不足以擬古之胙土矣。唐太宗貞觀十一年，令諸功臣世襲刺史，長孫無忌等十四人辭曰：「違時易務，曲樹私恩，謀及庶僚，義非命允。方招史册之誚，有紊聖代之綱。一也。臣等非才，愈彰濫賞。二也。孩童嗣職，寧無傷錦？一掛刑網，自取誅夷。三也。求賢分政，寄在共理。封植兒曹，失於求瘼，百姓不幸，將焉用之？四也。」於是遂止。

唐初屢議封建，李百藥、馬周諸人皆反對之。

觀於此，則知封建制度已不能復行於後世。以唐太宗之英武，唐初文、武諸功臣之出眾，誠使君臣割地，各自專制一方，相與和好連結，徵租訓武，亦足各傳百年、數百年之外。所以不能爾者，由國人對於政治意義之認識，久已不許復有貴族世襲封建制度之存在。此乃中國史進程中一極要綱目，不可不特別注意也。

四、為中國學術思想之奠定。

此就態度傾向而言。

大要言之，中國學術思想之態度與傾向，大體已奠定於先秦。一曰「大同觀」。王道與霸術，即「文化的世界主義」與「功利的國家主義」之別也。先秦思想趨嚮前者，以人類全體之福利為對象，以天下太平為嚮往之境界，超國家，反戰爭。秦漢大一統政府，在當時中國人心目中，實已為超國界之天下也。二曰「平等觀」。階級與平等，即「貴族主義」與「平民主義」之辨。先秦思想趨嚮後者，而以仁愛中心的人道主義為之主。舉其著者，如孔子之孝弟論、忠恕論，墨子之兼愛論，惠施之萬物一體論，莊周之齊物論，許行、陳仲之並耕論、不恃人食論，

此即均等勞作論。

孟子之性善論，荀子之禮論，

即新人倫主義，以才智德行為君子、小人之新判別。其弟子韓非，持論雖褊狹，然亦可謂是一種在國家法律下之平等論也。

皆就全人類著眼，而發揮其平等觀念之深義者也。三曰「現實觀」。天道與人道，即「宗教」

此指狹義的宗敎。

與「社會」之辨。先秦思想趨嚮後者。莊老之自然哲學，其反宗教之思辨最為徹底。人生修養之教訓，社會處世之規律，為先秦學說共有之精釆。教育主於啟發與自由，政治主於德感與平等，對異民族主於與我同化與和平，處處表示其「大同」之懷抱。此乃先秦學術共有之態度，所由形成中國之文化，搏成中國之民族，創建中國之政治制度，對內、對外，造成此偉大崇高之中國國家，以領導東亞大地數千年之文化進程者，胥由此數種觀念為之核心，而亦胥於先秦時期完成之也。

此四者，乃此期間中國民族所共同完成之大業，而尤以平民社會之貢獻為大。卽秦人之統一，亦為此種潮流所促成。

秦之先世本在東方，

史記秦本紀敘述甚詳。

為殷諸侯。及中潏始西遷。

其母乃西土酈山氏女。

周孝王時，大駱適子成居犬丘，

今陝西興平。

而庶子非子始別封秦。

今陝西隴縣東南。

其後犬丘一族為西戎所滅，非子一族邑秦者遂又東兼犬丘故地。諸嬴姓如江、黃、

左莊十九年正義、史記陳杞世家索隱。

徐、奄、

左昭元年正義。

梁、

左僖十七年有梁嬴。又潛夫論。

葛、

左僖十七年有葛嬴。

譚、

史記、潛夫論。

莒、

潛夫論。

鄖、

左桓十一年、宣二年。

終黎、

史記伍子胥傳索隱。

鍾離、

史記秦本紀集解、水經淮水注。

淮夷，

路史後記注。

及戰國之趙，皆在東方。秦、晉於春秋時世為婚姻，時無以秦為夷翟者。戰國之秦乃如春秋之楚，不得即此謂秦果夷翟。

三　第一次統一政府之出現及其覆滅

秦幷六國，中國史第一次走上全國大統一的路。此不專因於秦國地勢之險塞及其兵力之強盛，而最要的還是當時一般意向所促成。

秦之富強，得東方遊仕之力為多，如商鞅、張儀、公孫衍、甘茂、范睢、蔡澤、呂不韋，皆東方人也，彼輩皆不抱狹義的國家觀念。

卽如魯仲連力反帝秦，亦就文化上立論，並非狹義的愛國主義。

若使東方貴族機體不推翻，當國者盡如平原、信陵、屈原、韓非之徒，平民學者不出頭，遊仕不發跡，一般民眾皆受狹義的貴族政體之支配，則秦人力量便不够幷吞東方。即以始皇一朝相臣言之，相國呂不韋、

始皇即位拜，十年免。

昌平君、

九年拜，二十一年貶。索隱曰：「昌平君，楚之公子。」

昌文君、

九年拜。

丞相王綰、

二十六年拜。

隗林、

二十八年拜。

李斯、

三十四年拜。

去疾

三十七年拜。

諸人，似乎全非秦之貴族。如呂不韋、昌平君、李斯則明屬東方人.呂、李明是平民階級。秦政府實一東西混合的政府，

即超國界的。

亦是一貴族

秦王室。

與平民合組的政府。

所謂「布衣卿相」之局。

秦藉東方人力得天下，自不能專以秦貴族統治。故始皇雖為天子，子弟下儕齊民為匹夫，更不封建。雖係始皇卓識，亦當時情勢使然。

秦政府對統一事業，亦大有努力，舉其要者，如廢封建行郡縣。

此種趨勢，雖自春秋、戰國以來即然，然明白肯定的廢封建則自秦始皇統一後始。時丞相王綰即請立諸子，封王荆、齊、燕諸地，李斯不謂然。

時斯為廷尉。

始皇曰：「天下共苦戰鬪不休，以有侯王。天下初定，又復立國，是樹兵也。」卒從李斯議。其後博士齊人淳于越又主封建，謂：「事不師古而能長久者，非所聞。」

郡縣政治在當時實是有史以來之創局也。

丞相李斯力斥之，至為請焚書。封建、郡縣兩政體之爭論，乃當時最要一大事。李斯學術上承荀卿，始皇亦本於息戰弭兵之見地，不復封建。

郡縣則天下為一家，可望永久和平，封建則依然列國竝立，難免兵端。此實當時一種極純潔偉大之理想，所謂「平天下」是也。

秦君臣此番建樹，於中國史上政體之躍進有大功績。後人空以專制譏秦，殊欠平允。

又按：秦始皇二十六年即從廷尉李斯議，分天下為三十六郡。今略考之，隴西、

昭王二十八年置。

北地、

亦昭王置。以上二郡當在今甘肅境。

上郡、

昭王三年置。

雲中、

始皇十三年因趙置。

漢中、

惠王後十二年置。以上三郡當在今陝西境。

蜀郡、

惠王二十七年置。

巴郡、

亦惠王時置。以上二郡當在今四川境。

邯鄲、

始皇十九年取趙置。

鉅鹿

、始皇二十五年滅趙置。

廣陽、

始皇二十一年滅燕置。漢志失載。

漁陽、

始皇二十二年因燕置。

右北平、

始皇二十年因燕置。

上谷、

始皇二十三年因燕置。

遼西、

始皇二十二年因燕置。

遼東、

始皇二十二年因燕置。以上諸郡略當今河北、熱河、遼寧境。

河東、

昭王二十一年置。

太原、

莊襄王四年置。

上黨、

昭王四十八年置。

雁門、

始皇十三年因燕置。

代郡、

始皇二十五年因趙置。以上諸郡略當今山西境。

三川、

莊襄王元年置。

潁川、

始皇十七年置。

南陽、

昭王三十五年置。以上諸郡略當今河南境。

南郡、

昭王二十九年攻楚置。此略當今湖北境。

黔中、

昭王三十年置。漢志失載。

長沙、

始皇二十三、四年滅楚置。以上二郡當今湖南境。

楚郡、

亦始皇滅楚置。治陳，亦曰陳郡。漢志失載。

九江、

始皇二十四年置。

泗水、

始皇二十三年置。

碭郡、

始皇二十二年置。

薛郡、

始皇二十三、四年置。

會稽、

始皇二十五年置。以上諸郡，略當今江蘇、安徽、浙江境。

齊郡、

始皇二十六年滅齊置。

琅邪、

亦始皇二十六年滅齊置。

東郡、

始皇五年置。以上諸郡，略當今山東境。

閩中

與會稽同年置，當今福建境。漢志失載。

是也。又增九原、

始皇三十三年闢河南地置。略當今綏遠境。

南海、桂林、象郡、

始皇三十三年略取陸梁地置。略當今兩廣乃至安南境。

東海，

始皇三十四年置。今江蘇、山東境。

共四十一郡。邊郡十八，近邊二郡，

黔中、長沙。

內郡二十一，境土略與今相當，惟北盛於南，與後世異。

收軍器，墮城郭，決川防，夷險阻，以解消封建時代之武裝。

當時國境，皆築長城為防。

魏有兩長城：一曰「固陽長城」，在今陝西境，由今華縣達榆林，南北千餘里.一曰「榮陽長城」，在今河南境，由陽武達密縣，南北數百里。齊亦有長城，在今山東境，由平陰達諸城、琅邪，盡海濱，東西千餘里。燕亦有兩長城：一曰「外長城」，由今河北懷來達遼寧之遼陽，東西二千里.一曰「長城」，在今河北易縣西南，延袤數百里。趙則有「抒關」，在今陝西膚施西北，北捍胡，西捍秦，長千五百里。楚自春秋已有「方城」，入戰國益增築，在今河南境，以方城縣為中樞，南經南陽達泚陽，北達葉縣魯山，亦有遺跡，屈曲數百里。

割地裂疆，遠者五、六百年，近亦一、二百年。又有堤防

齊與趙、魏以河為境，各自築堤。

禦水，而以鄰國為壑。

亦有壅水不下，以害鄰國。

中國之支離破碎，固若自古已然。秦廷努力剷削決通，於中國大一統之形成，良有大功也。收兵器，鑄金人十二，各重二十四萬斤。此蓋均為一種弭兵理想之實施。後人專以專制說之，殊非事實。

又建設首都，移東方豪家十二萬戶於咸陽，興建築。

宮殿與陵寢。

秦每破諸侯，寫放其宮室，作之咸陽，則咸陽之新建築，實匯合當時營造藝術之大成也。其經營陵寢，亦承儒家理論，而藉以充實中央。

因有陵寢移民。漢承其制。

於物質上

即文物上。

造成全國共仰之新首都，於統一精神亦殊重要。

巡行郡邑，築馳道。

始皇凡五巡狩。

二十七年首巡隴西、北地，出雞頭山，過囘中（今甘肅固陽）。二十八年始東行，上鄒嶧山（今山東鄒縣）、泰山，南登琅邪，還過彭城，西南渡淮至南郡，浮江（即漢水）由武關入。（後人誤謂始皇至湖南。）二十九年再東巡，經陽武登之眾，遂登琅邪，道上黨入。三十二年四次出巡，東北至碣石（今河北昌黎縣），從上郡入（今陝西延綏一帶）。三十七年第五次，至雲夢（今湖北境），浮江下過丹陽，至錢塘，上會稽，還過吳，並海北上，至琅邪、之罘渡河至沙丘（今河北平鄕縣），遂道卒。

車轍馬迹徧中國，賈山謂：「秦為馳道，東窮燕、齊，南極吳、楚，道廣五十步，三丈而樹，厚築其外，隱以金椎，樹以靑松」，其制度之壯麗可想。

統整各地制度文化風俗。

此觀秦各地刻石文辭可知。

秦刻石辭傳者凡七：曰嶧山、泰山、琅邪、之罘、之罘東觀、碣石門、會稽。會稽刻石特提男女淫佚之防，此就各地風俗為矯正也。琅邪刻石尙孝、重農，為此後漢治之本。

又始皇二十六年云：「一法度衡石丈尺，車同軌，書同文字」，此亦統一工作上極重要之事務。

開拓邊境，防禦外寇。

築長城及戍五嶺。

此皆為完成大一統的新局面所應有之努力。大體言之，秦代政治的後面，實有一個高遠的理想，

此項理想，淵源於戰國之學術。

秦政不失為順著時代的要求與趨勢而為一種進步的政治。

至於秦以一皇帝

異乎以前之所謂「王天下」。

高出乎公、卿、守、令百僚

異乎以前之貴族世臣、封建列侯。

之上，固若王室益尊，異乎前軌，然亦事勢推遷所必至，

公、卿、守、令百僚若世襲，則仍是往者封建覆轍。若王位不世襲，則易啟紛爭，非長治久安之局。

非秦君臣處心積慮欲為此以便專制也。

為君者無此力量，為臣者無此心理。

秦廷有集議之制，

如始皇時議帝號、議封建、議刻石頌功德、議封禪。二世時議尊始皇廟。

為兩漢所承。

西漢，如議立君：昭帝崩，羣臣議立廣陵王，霍光承太后詔立昌邑王，又議廢之。如議儲嗣：成帝召丞相翟方進、御史大夫孔光等入禁中，議立嗣。議封建功賞：如甘延壽、陳湯元帝時，矯詔誅郅支單于，朝廷屢議其功賞。民政法制：如昭帝時議鹽鐵。獄訟：同姓者如淮南王獄.異姓者如魏其、武安侯相爭。邊事：如馬邑之謀。皆付廷臣羣議。東漢，如議立君：質帝崩，大集議立桓帝，梁冀主之，而李固、杜喬强守立淸河王蒜不屈。董卓議廢少帝立陳留王，袁紹橫刀而出。議遷都.如董卓議遷長安。議食貨：肅宗議復鹽鐵。其他如議宗廟郊祀典禮、議選舉刑法等，不勝舉。

朝廷每逢大事，君臣集議，猶與春秋列國貴族世卿之世略似。就此種政制風格言之，亦非一君權專制獨伸之象。

秦代政治的失敗，最主要的在其役使民力之逾量。

秦人以耕戰立國，全國民眾皆充兵役，名曰「黔首」。

魏有「蒼頭」，為平民軍隊之一種，「黔首」殆與「蒼頭」義近。

惟在戰國兵爭時代，以軍功代貴族，秦民力戰於外，歸猶得覬功賞。及天下統一，秦之政治亦漸上文治軌轍，而一面仍恣意役使民眾，如五嶺戍五十萬，長城戍三十萬，阿房役七十萬.此等皆為苦役，與以前軍功得封爵不同。古代封建小國，四境農民行程相距最遠不出三、四日，每冬農隙，為貴族封君服力役三日，往返不過旬日，其事易勝。秦得天下，尙沿舊制，如以會稽戍漁陽，民間遂為一大苦事。又有「七科謫」與「閭左戍」，

「七科謫」者，一吏有過，二贅壻，三賈人，四嘗有市籍，五父母有市籍，六大父母有市籍，七發閭左。閒左旣空，當及閭右，其濫可知。秦自以農戰立國，役不足乃謫賈人，此與東方社會經濟情態亦不合。

陳勝、吳廣即由此起。

秦室本是上古遺留下來的最後一個貴族政府，依然在其不脫貴族階級的氣味下失敗，

役使民力逾量，即是十足的貴族氣味。

依然失敗在平民階級的手裏。

秦之統一與其失敗，只是貴族封建轉移到平民統一中間之一個過渡。

四　平民政府之產生

秦滅六國，二世而亡，此乃古代貴族封建勢力之逐步崩潰，而秦亡為其最後之一幕。直至漢興，始為中國史上平民政權之初創。

高祖父稱太公，無名。母曰劉媼，幷亡其姓。高祖行三，故曰劉季，既有天下，因名邦。一時羣臣，如蕭何為沛主吏掾，曹參為獄掾，任敖獄吏，周苛泗水卒史，申屠嘉材官，陳平、王陵、陸賈、酈商等皆白徒，周勃織薄曲、吹簫給喪事，樊噲屠狗，灌嬰販繒，婁敬挽車，惟張良為韓相貴冑。漢初王后亦多出微賤。項羽、田橫之徒皆貴族，而皆不能成事，此可以覘世變。

平民政府必然創建，殆為當時歷史趨勢一種不可抗之進程。然在平民政府創建的過程中，卻屢次有「封建」思想之復活。

秦始皇二十六年丞相王綰等議復封建，三十四年博士淳于越等又議復封建。至二世皇帝元年，東方革命軍起，各為六國立後。漢高平項王，封韓信、彭越、黥布諸人為王.迨異姓諸王逐漸剷滅，又封宗室同姓諸王。

直到景帝削平吳、楚七國之亂，平民政府之統一事業始告完成。當時平民政府的第二個反動思想則為「無為而治」。

漢初政府純粹代表一種農民素樸的精神，無為主義即為農民社會政治思想之反映。因此恭儉無為、與民休息，遂為漢初政府之兩大信念。因亂後社會經濟破產，人心厭亂，戰國晚年黃老一派消極思想，遂最先在農民政府裡面得勢。

「無為」之實則為「因循」。因此漢初制度、法律一切全依秦舊。

即如蕭何定律，而夷三族、訞言令、挾書律等皆存在。至孝惠、高后、文帝時逐漸廢除。惟精神上漢則恭儉，秦則驕奢，此其異。

戰國晚年申韓一派的法家思想，遂繼黃老而為漢治之指導。

太史公謂申韓本於黃老，亦自就漢代情形言之。

此種趨勢，在文、景時逐漸開展。一面漢廷削平吳、楚七國之亂，一面又漸漸有所謂「酷吏」出現，用朝廷法令來裁抑社會上的「游俠」與「商人」。功臣、列侯、宰相、大臣，亦不斷受朝廷法令制裁。中央統一政府之權力與尊嚴，逐漸鞏固，而後醞孕出漢武一朝之變法。

平民政府有其必須完成之兩大任務，首先要完成統一，其次為完成文治。漢政府之實際統一，始於景帝。漢政府文治之蒸，則始於武帝。

第八章　統一政府文治之演進

由漢武帝到王莽

要明白西漢文治政府之意義，先應注意到當時的一般情態。

一　西漢初年之社會

古代封建社會，到戰國已逐步消失。軍人、遊仕、商人，不斷由平民社會中躍起，他們攀登政治舞臺，而攫得了古代貴族之特權。

秦代統一政府在此種劇變過程中產生，因其歷年甚暫，那時的社會情態現在無可詳說。

就漢初情況而論，似乎秦漢之際雖經歷了幾次戰亂，而戰國以來社會變動的趨向，依然照樣進行。

（一）農民與奴婢

社會上一般生活，都起了絕大變動，只有農民，還比較呆滯在陳舊的狀態下過活。封建時代的農民，對其上層統治者，約有如下幾種負擔：

一曰稅。

此即地租。農民耕地，在政治觀念上，係屬於其地封君之所有，故農民對其封君每年應納額定之租稅。

二曰役。

因土地所有權的觀念，轉移到農民的身分，耕地者對其所耕地之封君有臣屬之關係。

所謂「四封之內，莫非王土.食土之毛，莫非王臣」。

因此每年於農隙，又須對其封君為額定的幾天勞役。

如浚河渠、築城防、起墳墓、建宮殿等。

三曰賦。

遇封君貴族對外有戰事，農民須對其封君貢獻車牛，或勞力。

農民不能有披堅執銳之榮耀身分，僅在軍隊中服勞役，乃至追逐車後助威作勢。

四曰貢。

此出農民情感上之自動，如逢年節，向其封君獻彘、兔、雞、鵝或絲、布之類。

上四項，一為粟米之征，二、三為力役之征，四為布帛之征。

此皆已為一種規定之義務。

一一沿襲到秦漢無變。就漢初情形言，農民對政府負擔大體如次：

一、田租。

即稅。

戰國以來租額無考，惟孟子屢言什一之稅，知戰國租額決不止什一。漢制則什伍稅一，又時減半徵收，則為三十稅一。

自文帝十三年除民田租，至景帝元年復收半租，其間凡十一年未收民租，為歷史所僅見。

二、算賦。

即後世之「丁口稅」。

「賦」本出車牛、供夫役之義。戰國以來，兵爭連年不息，於是非常的、

即臨時的。

無定期的賦，漸變為按年的經常項目。亦不必眞出車牛、夫役，而徑以錢幣替代，各處按人口輪派，遂成後代之所謂「人口稅」。

秦人「頭會箕斂」，即此。派人持大箕到各鄉村按人頭算繳納也。

漢代出賦錢人百二十為一算。

十五至五十六。

其未滿年齡者，

七歲至十四。

出口賦錢人二十。

武帝征伐四夷，重賦於民，民產子三歲則出口錢，人二十三，三錢以補車騎馬，（即戰馬。）民至生子輙殺。又賈捐之云：「文帝時民賦四十，武帝時民賦數百」，蓋亦時有輕重。

三、更戍。

即兵役。

古代農民本無武裝，戰國以下，既徵其賦，又編其丁壯為軍隊，於是農民於納賦外又須從軍.而「從軍」與「從役」兩事，在當時觀念上，往往不易分析。故漢人更戍凡分三項：

（一）中央政府之防衛

此名「正卒」，年二十三乃為之，以一年為期。

古制二十成丁，授田百畝，三年耕有一年之畜，故至二十三乃可為正卒。三輔來者為「北軍」，掌衛京城.郡國來者為「南軍」，掌衛宮門。漢帝以正月行幸曲臺，臨饗罷衛士。

又郡國材官、

即步兵。

騎士，亦為「正卒」，期亦一年。

農民正式服兵役者凡二歲。於每年之九月有「都試」，即大操也。

（二）邊疆戍守

此名「屯戍」，亦名「繇戍」。天下人皆直戍邊三天。

雖丞相子亦在戍邊之列。亦每年輪値。

不行者出錢三百入官，官以給戍者.是為「過更」。

戍邊以三日者，古代封建侯國，四境相距不甚遠，故國人得輪値三日以均勞佚。秦旣一統，乃謫會稽戍漁陽，陳勝、吳廣遂以揭竿而起。漢人變通其制，許有過更，則可無秦禍。

漢兵出於民，往來繇戍衣裝皆自補，遠征則食其郡國之粟，惟衛士得衣食縣官，罷遣侑享。因此漢無養兵之費。

（三）地方勞役

此名「更卒」，一月一更。

即每年輪値一月。

次直不往，出錢雇貧者，月錢二千。親服役曰「踐更」。

賈捐之云：「文帝時，丁男三年而一事。」

此種負擔，在當時已為極重。

尙有郡國對中央之貢獻，其詳不可考。

漢書食貨志載李惺盡地力之教，謂：「一夫挾五口，治田百畝，歲收畝一石半，為粟百五十石，

晁錯並謂：「百畝之收，不過百石。」

除十一之稅十五石，餘百三十五石。食，人月一石半，五人終歲為粟九十石，餘四十五石。石三十，為錢千三百五十。除社閭嘗新春秋之祠，用錢三百，餘千五十。衣，人率用錢三百，五人終歲用千五百，不足四百五十。不幸疾病死喪之費，及上賦斂，又未與此。此農夫所以常困，有不勸耕之心。」

盡地力之敎未必眞李悝語。且農民經濟變動較少，可以推見漢初情形。

董仲舒則謂：「月為更卒，已復為正，一歲屯戍，一歲力役，三十倍於古。田租、口賦、鹽鐵之利，二十倍於古。」

農民在無可聊賴中，首先是出賣耕地，出賣耕地後生活不免更苦。

董仲舒云：「或耕豪民之田，見稅什五，

較國稅重十五倍。

故貧民常衣牛馬之衣，而食犬彘之食。」

荀悅云：「官收百一之稅，民輸大半之賦，官家之惠優於三代，豪强之暴酷於亡秦。」故漢文之輕徭薄賦，仍無救於社會之兼幷。

其次只有出賣妻子乃至於出賣自身。

如此則算賦、更役等負擔皆免。漢制奴婢倍算，然自有主人負之，與奴婢不涉也。

此為漢代奴婢盛多之來源。

漢代公私皆盛畜奴，蜀卓氏至僮千人，程鄭亦數百。武帝時，楊可告緡，得民奴婢千萬數。元帝時，貢禹言官奴婢十餘萬。蓋有犯法沒為奴者，而不能完租賦、踐更役亦屬犯法。則自賣為奴與沒官為奴亦正等耳。自賣為奴猶較自由，有樂生之望，毋怪漢民自願賣身之多。

後代不徵丁口稅，則不需出賣為奴。

否則亡命。

即脫去籍貫，流亡他鄕。

舍匿亡命有罪.而或則冒罪藏匿，

因其別有可圖之利。

是為「任俠」。商賈必盛蓄奴婢，任俠必多匿亡命，二者形成漢初社會之中層。

（二）商賈與任俠

當時商賈經營事業，

據史記貨殖傳所載。

約可分為採冶、製造、種殖、畜牧、運輸諸項。這些事業，第一有待於山澤禁地之解放，

詳第五章。

第二則有賴於大規模之奴隸運用。

貨殖傳所舉當時大富，如鐵冶、鼓鑄、燒鹽、轉轂

即運輸。

諸業，均有待於眾多之人力。即其所言末業為貧資，如種樹果菜，如畜養豕魚，如屠沽，如販糶，如製器漆髤，如皮革雜工等，亦待奴役以為操贏之算。大抵其時所謂商賈，以工虞農牧為本，以轉販居積為副，故奴婢為治產一要素。

齊刁間收取桀黯奴，使逐魚鹽商賈之利，或連車騎、交守相，然愈任之，終得其力，起富數千萬。班固以「馬蹄噭千，牛千足，羊彘千雙，童手指千」並舉。張安世家僮七百人，皆有手技作事，遂富於大將軍霍光。

漢樂府：「孤兒命當苦，兄嫂令我行賈，南到九江，東到齊與魯。」王褒僮約，列舉操作項目。諺曰：「千金之子不死於市」，則作於家賈於市者，皆奴也。

其時奴隸率利用於製造及商業，而農業則已進為小規模的耕作，並無附著於土地，隨土地而買賣之「農奴」。奴隸生活待遇亦優，可以有家室、財產、兒女，甚至連車騎、交守相，此與歐洲羅馬農奴不同。

以錢幣買奴力以逐利長產，經營貨殖者為商賈。以意氣情誼收匿亡命共為姦利，甘觸刑辟而市權勢者則為任俠。

墨經：「任士損己而益所為。」韓非八說：「棄官寵交謂之有俠。」史記游俠傳謂：「近世延陵、孟嘗、春申、平原、信陵之徒，皆因王者親屬，藉於有土卿相之富厚，招天下賢者，顯名諸侯，不可謂不賢。此如順風而呼。而布衣之俠靡得而聞。」是戰國任俠本指四公子輩廣招賓客而言。漢書季布傳注：「俠之言挾也。」其時貴族階級猶未全泯，故有力挾眾。漢興，而閒巷之俠起，正可見世變。儒、墨皆不重俠，後人即認儒、墨為俠，非也。

任俠之所舍匿，則曰「賓客」，然賓客與奴婢身分無殊。

同樣逃避國家課稅，失其為公民之資格。

任俠既以意氣肝膽匿亡命，則亡命者亦出肝膽意氣感激相報，乃至作姦剽攻、鑄錢掘冢之類，無所不為。

後人乃漸以此等為「俠」。

而此一團體之生活亦得維持。任俠之權勢與富厚，乃與商賈亦略相當。

濮陽周氏舍匿季布，置之廣柳車中，並與其家僮數十人至魯朱家所賣之。則任俠間亦自有大批奴僮相賣買矣。

任俠與商賈，正分攫了往者貴族階級之二勢。

一得其財富，一得其權力。吳、楚七國反，周亞夫至洛陽，得劇孟，曰：「吳、楚舉大事而不求劇孟，吾知其無能為已。」天下騷動，大將軍得之，若一敵國，其權力可想。

皆以下收編戶之民，而上抗政府之尊嚴，只要政治上沒有一個辦法，此等卽是變相的貴族。

故司馬遷稱貨殖富人為「素封」也。

二　西漢初年的政府

現在再看上層政府裏面的人物。

漢高得天下，大封同姓及功臣，並明約「非劉姓不得王，非有功不得侯」。所謂有功，大體上只指軍功而言。

即相助劉氏得天下者，此即商鞅在秦所定「尙首功」之制也。漢二十級爵承襲秦制，自步卒到封侯，皆以戰功為階級，是漢亦以軍人代貴族，明矣。

此為政府的最上層。其次的官僚，則大半由郎、吏出身。

郎官是隨從在皇帝近旁的一個侍衛集團，

掌守門戶，出充車騎，無員，多至千人。

其制度略近於戰國時代國君乃至於貴族卿相門下的食客與養士。

或曰：「郎之為言廊也」，因侍衛宮殿廊應之下而得名.或則曰：郎之得名，蓋猶周官鬱人、鬯人、雞人之「人」。

郎官來歷，不出下列數途：

一、廕任。

吏二千石以上視事滿三歲，得任同產若子一人為郎，如蘇武、韋玄成皆由此出身。此即戰國策趙老臣觸聾見趙太后，願其少子「得補黑衣之數」之類也。

二、貲選。

家貲滿五百萬，得為常侍郎，如張釋之、司馬相如皆以貲為郎。蓋高貲者得上書自請宿衛，祿不豐而費大，故張釋之為郎十年不得調，謂其兄曰：「久宦減仲產」，欲自免歸也。

楊惲傳：「郎官故事，令郎出錢市財用，給文書，乃得出，名曰『山郎』。移病盡一日，輒償一沐。或至歲餘不得沐。其豪富郎日出游戲，或行錢得善部。貨賂流行，轉相倣傚。」是郎署多富人，武帝後猶然。

三、特殊技能。

衛綰以戲車為郎，荀彘以御見侍中，此如戰國策馮煖欲為孟嘗君客，孟嘗君先問「客何能」也。東方朔上書自衒鬻，用三千奏牘，武帝讀之，輙乙其處，二月乃盡，得為常侍郎。然史謂東方朔「與枚皋、郭舍人俱在左右，詼啁而已」。其先東方朔待遇乃與侏儒等。文士之與侏儒，同樣為皇帝一時好奇心所愛好，而畜之宮中，則與戲車、善御皆一例也。

此外尙有以孝廉為郎者，如王吉、京房、蓋寬饒、杜鄴、師丹之類。有射策為郎者，如蕭望之、馬宮、何武之類，皆後起。

第一項是變相的貴族世襲，第二項是封建貴族消滅後的新貴族，富人。第三項則是皇帝私人。郎官集團性質之分析，不過如此。然而政治上之出身，卻正在此。

後漢書明帝紀，館陶公主為子求郎，不許，而賜錢千萬，謂羣臣曰：「郎官上應列宿，出宰百里，苟非其人，則民受其殃。」又按：郎官制度蓋為政制淺演之民族所必經之一級，如後世金人以世冑或士人為內侍，（見斜卯愛實傳。）又如元之四怯薛制等，皆略相似。

郎以外有吏，

吏是各官署的幫辦人員。

吏的來歷，亦無一客觀標準，大體仍多為富人所得。

漢制吏途凡三：一曰郡縣吏，不限資格，平民自願給役者皆得為之。

賈誼、張湯、王吉、龔勝、翟方進、谷永，皆由吏出身。

然韓信「以家貧無行，不得推擇為吏」，

大抵在上者擇家貲，在下者推有行，如高帝以長者得為亭長是也。

則小吏亦復有貲選也。二曰中都官掾屬，自丞相以下各官府皆可自辟署，或先為郡吏，或本為布衣，亦不限資格，優者則薦於朝。

如楊敞、蔡義、揚雄，皆由此進。

三曰獄吏，猶今時法官，以明習法令名。

公孫弘、于定國、丙吉、尹翁歸、薛宣，皆曾為之。

然景帝後二年詔，謂：「今貲算十以上乃得宦，

應劭曰：「十算，十萬。」漢一金値一萬，文帝云：「百金中人十家之產」，則中人一家產當十萬也。

減為貲算四得宦。」董仲舒言：「長吏多出於郎中、中郎，吏二千石子弟，選郎、吏又以富貲，未必賢，

此即「廕任」與「貲選」二途。

是以廉恥貿亂，賢不肖渾殽。」是當時吏途，亦大率為富人也。

如是則當時的政治組織，第一層是宗室，

封建諸王。

第二層是武人，

以軍功封侯。漢制非封侯不得拜相.亦有以外戚恩澤侯者。

第三層是富人，

得以貲選為郎、吏，謀出身。

第四層是雜途。

無論為郎為吏，皆須憑機緣進身而得在上者之歡好。文學、儒術亦雜途之一。