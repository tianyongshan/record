# 读《懒寻旧梦录》二首_半壁江山空马群，纵横敌阵数前尘。

读《懒寻旧梦录》二首

读《懒寻旧梦录》二首

半壁江山空马群，纵横敌阵数前尘。

天涯芳草迟行路，华表愁城紧闭门。

（又作：二流堂已频思过，六部口须紧闭门。）

锻炼几番心似铁，追求何日梦成真？

桃花已看朱为碧，灯火阑珊不见人。

9月10日

旧梦依稀付晚阳，新来不做亦堪伤。

春归无计迷芳草，月满空梁忆雁行。

曾见肉麻成趣味，岂因血污减锋芒。

于今烟柳断肠处，倘许振衣千仞岗。

9月15日